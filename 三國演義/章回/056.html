<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第五十六回　曹操大宴銅雀台　孔明三氣周公瑾 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='055.html' class='navigator'>上一頁</A></SPAN> <SPAN class='navigator'><A HREF='057.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第五十六回　曹操大宴銅雀台　孔明三氣周公瑾</H1>



<P class=wise-wiki>卻說<A HREF='../人物/周瑜.html' class='wise-wiki-link user-link-people' title='周瑜'>周瑜</A>被<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>預先埋伏<A HREF='../人物/關羽.html' class='wise-wiki-link user-link-people' title='關羽'>關公</A>、<A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>三枝軍馬，一擊大敗。 <A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>、<A HREF='../人物/韓當.html' class='wise-wiki-link user-link-people' title='韓當'>韓當</A>急救下船，折卻水軍無數。遙觀<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/孫仁.html' class='wise-wiki-link user-link-people' title='孫仁'>孫夫人</A>車馬僕從，都停住於山頂之上，<A HREF='../人物/周瑜.html' class='wise-wiki-link user-link-people' title='周瑜'>瑜</A>如何不氣？箭瘡未癒，因怒氣沖激，瘡口迸裂，昏絕於地；眾將救醒，開船逃去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教休追趕，自和<A HREF='../人物/劉備.html' class='wise-wiki-link user-link-people' title='劉備'>玄德</A>歸荊州慶喜，賞賜眾將。</P>
<P class=wise-wiki><A HREF='../人物/周瑜.html' class='wise-wiki-link user-link-people' title='周瑜'>周瑜</A>自回柴桑。 <A HREF='../人物/蔣欽.html' class='wise-wiki-link user-link-people' title='蔣欽'>蔣欽</A>等一行人馬自歸南徐報<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>不勝忿怒，欲拜<A HREF='../人物/程普.html' class='wise-wiki-link user-link-people' title='程普'>程普</A>為都督，起兵取荊州。</P>
<P class=wise-wiki><A HREF='../人物/周瑜.html' class='wise-wiki-link user-link-people' title='周瑜'>周瑜</A>又上書，請興兵雪恨。 <A HREF='../人物/張昭.html' class='wise-wiki-link user-link-people' title='張昭'>張昭</A>諫曰：“不可。<A HREF='../人物/曹操.html' class='wise-wiki-link user-link-people' title='曹操'>曹操</A>日夜思報赤壁之恨，因恐<A HREF='../人物/孫權.html' class='wise-wiki-link user-link-people' title='孫權'>孫</A>、<A HREF='../人物/劉備.html' class='wise-wiki-link user-link-people' title='劉備'>劉</A>同心，故未敢興兵。今<A HREF='../人物/孫權.html' class='wise-wiki-link user-link-people' title='孫權'>主公</A>若以一時之忿，自相吞併，<A HREF='../人物/曹操.html' class='wise-wiki-link user-link-people' title='曹操'>操</A>必乘虛來攻，國勢危矣。”<A HREF='../人物/顧雍.html' class='wise-wiki-link user-link-people' title='顧雍'>顧雍</A>曰：“許都豈無細作在此。若知<A HREF='../人物/孫權.html' class='wise-wiki-link user-link-people' title='孫權'>孫</A>、<A HREF='../人物/劉備.html' class='wise-wiki-link user-link-people' title='劉備'>劉</A>不睦，<A HREF='../人物/曹操.html' class='wise-wiki-link user-link-people' title='曹操'>操</A>必使人勾結<A HREF='../人物/劉備.html' class='wise-wiki-link user-link-people' title='劉備'>劉備</A>。<A HREF='../人物/劉備.html' class='wise-wiki-link user-link-people' title='劉備'>備</A>懼東吳，必投<A HREF='../人物/曹操.html' class='wise-wiki-link user-link-people' title='曹操'>曹操</A>。若此，則江南何日得安？為今之計，莫若使人赴許都，表<A HREF='../人物/劉備.html' class='wise-wiki-link user-link-people' title='劉備'>劉備</A>為荊州牧。<A HREF='../人物/曹操.html' class='wise-wiki-link user-link-people' title='曹操'>曹操</A>知之，則懼而不敢加兵於東南。且使<A HREF='../人物/劉備.html' class='wise-wiki-link user-link-people' title='劉備'>劉備</A>不恨於<A HREF='../人物/孫權.html' class='wise-wiki-link user-link-people' title='孫權'>主公</A>。然後使心腹用反間之計，令<A HREF='../人物/曹操.html' class='wise-wiki-link user-link-people' title='曹操'>曹</A><A HREF='../人物/劉備.html' class='wise-wiki-link user-link-people' title='劉備'>劉</A>相攻，吾乘隙而圖之，斯為得耳。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/顧雍.html' class='wise-wiki-link user-link-people' title='顧雍'>元嘆</A>之言甚善。但誰可為使？”<A HREF='../人物/顧雍.html' class='wise-wiki-link user-link-people' title='顧雍'>雍</A>曰：“此間有<A HREF='../人物/華歆.html' class='wise-wiki-link user-link-people' title='華歆'>一人</A>，乃<A HREF='../人物/曹操.html' class='wise-wiki-link user-link-people' title='曹操'>曹操</A>敬慕者，可以為使。”<A HREF='../人物/孫權.html' class='wise-wiki-link user-link-people' title='孫權'>權</A>問何人。 <A HREF='../人物/顧雍.html' class='wise-wiki-link user-link-people' title='顧雍'>雍</A>曰：“<A HREF='../人物/華歆.html' class='wise-wiki-link user-link-people' title='華歆'>華歆</A>在此，何不遣之？”<A HREF='../人物/孫權.html' class='wise-wiki-link user-link-people' title='孫權'>權</A>大喜，即遣齎表赴許都。 <A HREF='../人物/華歆.html' class='wise-wiki-link user-link-people' title='華歆'>歆</A>領命起程，迳到許都求見<A HREF='../人物/曹操.html' class='wise-wiki-link user-link-people' title='曹操'>曹操</A>。聞<A HREF='../人物/曹操.html' class='wise-wiki-link user-link-people' title='曹操'>操</A>會群臣於鄴郡，慶賞銅雀台，<A HREF='../人物/華歆.html' class='wise-wiki-link user-link-people' title='華歆'>歆</A>乃赴鄴郡侯見。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>自赤壁敗後，常思報仇；隻疑<A HREF='../人物/孫權.html' class='wise-wiki-link user-link-people' title='孫權'>孫</A><A HREF='../人物/劉備.html' class='wise-wiki-link user-link-people' title='劉備'>劉</A>並力，因此不敢輕進。時建安十五年春，造銅雀台成。 <A HREF='../人物/曹操.html' class='wise-wiki-link user-link-people' title='曹操'>操</A>乃大會文武於鄴郡，設宴慶賀。其台正臨漳河。中央乃銅雀台，左邊一座名玉龍台，右邊一座名金鳳臺，各高十丈。上橫二橋相通，千門萬戶，金碧交輝。</P>
<P class=wise-wiki>是日，<A HREF='../人物/曹操.html' class='wise-wiki-link user-link-people' title='曹操'>曹操</A>頭戴嵌寶金冠，身穿綠錦羅袍，玉帶誅履，憑高而坐。文武侍立台下。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>欲觀武官比試弓箭，乃使近侍將西川紅錦戰袍一領，掛於垂楊枝上，下設一箭垛，以百步為界。分武官為兩隊。曹氏宗族俱穿紅，其餘將士俱穿綠。各帶雕弓良箭，跨鞍勒馬，聽候指揮。 <A HREF='../人物/曹操.html' class='wise-wiki-link user-link-people' title='曹操'>操</A>傳令曰：“有能射中箭垛紅心者，即以錦袍賜之。如射不中，罰水一良。”號令方下，紅袍隊中，一個<A HREF='../人物/曹休.html' class='wise-wiki-link user-link-people' title='曹休'>少年將軍</A>驟馬而出。眾視之，乃<A HREF='../人物/曹休.html' class='wise-wiki-link user-link-people' title='曹休'>曹休</A>也。 <A HREF='../人物/曹休.html' class='wise-wiki-link user-link-people' title='曹休'>休</A>飛馬往來，奔馳三次，扣上箭，拽滿弓，一箭射去，正中紅心。金鼓齊鳴，眾皆喝冞。 <A HREF='../人物/曹操.html' class='wise-wiki-link user-link-people' title='曹操'>曹操</A>於台上望見大喜，曰：“此吾家千里駒也！”方欲使人取錦袍與<A HREF='../人物/曹休.html' class='wise-wiki-link user-link-people' title='曹休'>曹休</A>，只見袍隊中，<A HREF='../人物/文聘.html' class='wise-wiki-link user-link-people' title='文聘'>一騎</A>飛出，叫曰：“<A HREF='../人物/曹操.html' class='wise-wiki-link user-link-people' title='曹操'>丞相</A>錦袍，合讓俺外姓先取，宗族中不宜攙越。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>視其人，乃<A HREF='../人物/文聘.html' class='wise-wiki-link user-link-people' title='文聘'>文聘</A>也。眾官曰：“且看<A HREF='../人物/文聘.html' class='wise-wiki-link user-link-people' title='文聘'>文仲業</A>射法。”<A HREF='../人物/文聘.html' class='wise-wiki-link user-link-people' title='文聘'>文聘</A>拈弓縱馬一箭，亦中紅心。眾皆喝采，金鼓亂鳴。 <A HREF='../人物/文聘.html' class='wise-wiki-link user-link-people' title='文聘'>聘</A>大呼曰：“快取袍來！”只見紅袍隊中，又<A HREF='../人物/曹洪.html' class='wise-wiki-link user-link-people' title='曹洪'>一將</A>飛馬而出，厲聲曰：“<A HREF='../人物/曹休.html' class='wise-wiki-link user-link-people' title='曹休'>文烈</A>先射，<A HREF='../人物/文聘.html' class='wise-wiki-link user-link-people' title='文聘'>汝</A>何得爭奪？看<A HREF='../人物/曹洪.html' class='wise-wiki-link user-link-people' title='曹洪'>我</A>與你兩個解箭！”曳滿弓，一箭射去，也中紅心。眾人齊聲喝采。視<A HREF='../人物/曹洪.html' class='wise-wiki-link user-link-people' title='曹洪'>其人</A>，乃<A HREF='../人物/曹洪.html' class='wise-wiki-link user-link-people' title='曹洪'>曹洪</A>也。 <A HREF='../人物/曹洪.html' class='wise-wiki-link user-link-people' title='曹洪'>洪</A>方欲取袍，只見綠袍隊裡又<A HREF='../人物/張郃.html' class='wise-wiki-link user-link-people' title='張郃'>一將</A>出，揚弓叫曰：“你三人射法，何足為奇！看<A HREF='../人物/張郃.html' class='wise-wiki-link user-link-people' title='張郃'>我</A>射來！”眾視之，乃<A HREF='../人物/張郃.html' class='wise-wiki-link user-link-people' title='張郃'>張郃</A>也。 <A HREF='../人物/張郃.html' class='wise-wiki-link user-link-people' title='張郃'>郃</A>飛馬翻身，背射一箭，也中紅心。四枝箭齊齊的攢在紅心裡。眾人俱道：“好射法！”<A HREF='../人物/張郃.html' class='wise-wiki-link user-link-people' title='張郃'>郃</A>曰：“錦袍須該是<A HREF='../人物/張郃.html' class='wise-wiki-link user-link-people' title='張郃'>我</A>的！”</P>
<P class=wise-wiki>言未畢，紅袍隊中<A HREF='../人物/夏侯淵.html' class='wise-wiki-link user-link-people' title='夏侯淵'>一將</A>飛馬而出，大叫曰：“<A HREF='../人物/張郃.html' class='wise-wiki-link user-link-people' title='張郃'>汝</A>翻身背射，何足稱異！看<A HREF='../人物/夏侯淵.html' class='wise-wiki-link user-link-people' title='夏侯淵'>我</A>奪射紅心！”眾視之，乃<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>也。 <A HREF='../人物/夏侯淵.html' class='wise-wiki-link user-link-people' title='夏侯淵'>淵</A>驟馬至界口，扭回身一箭射去，正在四箭當中。金鼓齊鳴。 <A HREF='../人物/夏侯淵.html' class='wise-wiki-link user-link-people' title='夏侯淵'>淵</A>勒馬按弓大叫曰：“此箭可奪得錦袍麼？”只見綠袍隊裡，<A HREF='../人物/徐晃.html' class='wise-wiki-link user-link-people' title='徐晃'>一將</A>應聲而出，大叫：“且留下袍與我<A HREF='../人物/徐晃.html' class='wise-wiki-link user-link-people' title='徐晃'>徐晃</A>！”<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>曰：“<A HREF='../人物/徐晃.html' class='wise-wiki-link user-link-people' title='徐晃'>汝</A>更有何射法，可奪<A HREF='../人物/夏侯淵.html' class='wise-wiki-link user-link-people' title='夏侯淵'>我</A>袍？”<A HREF='../人物/徐晃.html' class='wise-wiki-link user-link-people' title='徐晃'>晃</A>曰：“<A HREF='../人物/夏侯淵.html' class='wise-wiki-link user-link-people' title='夏侯淵'>汝</A>射紅心，不足為異。看<A HREF='../人物/徐晃.html' class='wise-wiki-link user-link-people' title='徐晃'>吾</A>單取錦袍！”拈弓搭箭，遙望柳條射去，恰好射斷柳條，錦袍墜地。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>飛取錦袍，披於身上，驟馬至台前聲喏曰：“謝<A HREF='../人物/曹操.html' class='wise-wiki-link user-link-people' title='曹操'>丞相</A>袍！”<A HREF='../人物/曹操.html' class='wise-wiki-link user-link-people' title='曹操'>曹操</A>與眾官無不稱羨。 <A HREF='../人物/徐晃.html' class='wise-wiki-link user-link-people' title='徐晃'>晃</A>才勒馬要回，猛然台邊躍出一個<A HREF='../人物/許褚.html' class='wise-wiki-link user-link-people' title='許褚'>綠袍將軍</A>，大呼曰：“<A HREF='../人物/徐晃.html' class='wise-wiki-link user-link-people' title='徐晃'>你</A>將錦袍那裡去？早早留下與<A HREF='../人物/許褚.html' class='wise-wiki-link user-link-people' title='許褚'>我</A>！”眾視之，乃<A HREF='../人物/許褚.html' class='wise-wiki-link user-link-people' title='許褚'>許褚</A>也。 <A HREF='../人物/徐晃.html' class='wise-wiki-link user-link-people' title='徐晃'>晃</A>曰：“袍已在此，<A HREF='../人物/許褚.html' class='wise-wiki-link user-link-people' title='許褚'>汝</A>何敢強奪！”<A HREF='../人物/許褚.html' class='wise-wiki-link user-link-people' title='許褚'>褚</A>更不回答，竟飛馬來奪袍。兩馬相近，<A HREF='../人物/徐晃.html' class='wise-wiki-link user-link-people' title='徐晃'>徐晃</A>便把弓打<A HREF='../人物/許褚.html' class='wise-wiki-link user-link-people' title='許褚'>許褚</A>。 <A HREF='../人物/許褚.html' class='wise-wiki-link user-link-people' title='許褚'>褚</A>一手按住弓，把<A HREF='../人物/徐晃.html' class='wise-wiki-link user-link-people' title='徐晃'>徐晃</A>拖離鞍轎。 <A HREF='../人物/徐晃.html' class='wise-wiki-link user-link-people' title='徐晃'>晃</A>急棄不了弓，翻身下馬，<A HREF='../人物/許褚.html' class='wise-wiki-link user-link-people' title='許褚'>褚</A>亦下馬，兩個揪住廝打。 <A HREF='../人物/曹操.html' class='wise-wiki-link user-link-people' title='曹操'>操</A>急使人解開。那領錦袍己是扯得粉碎。 <A HREF='../人物/曹操.html' class='wise-wiki-link user-link-people' title='曹操'>操</A>令二人都上台。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>睜眉怒目，<A HREF='../人物/許褚.html' class='wise-wiki-link user-link-people' title='許褚'>許褚</A>切齒咬牙：各有相鬥之意。 <A HREF='../人物/曹操.html' class='wise-wiki-link user-link-people' title='曹操'>操</A>笑曰：“<A HREF='../人物/曹操.html' class='wise-wiki-link user-link-people' title='曹操'>孤</A>特視公等之勇耳。豈惜一錦袍哉？”便教諸將盡都上台，各賜蜀錦一疋。諸將各各稱謝。 <A HREF='../人物/曹操.html' class='wise-wiki-link user-link-people' title='曹操'>操</A>命各依位次而坐。樂聲競奏，水陸並陳。文官武將輪次把盞，獻酬交錯。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>顧謂眾文官曰：“武將既以騎射為樂，足顯威勇矣。公等皆飽學之士，登此高台，可不進佳章以紀一時之勝事乎？”眾官皆躬身而言曰：“願從鈞命。”</P>
<P class=wise-wiki>時有<A HREF='../人物/王朗.html' class='wise-wiki-link user-link-people' title='王朗'>王朗</A>、<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>、<A HREF='../人物/王粲.html' class='wise-wiki-link user-link-people' title='王粲'>王粲</A>、<A HREF='../人物/陳琳.html' class='wise-wiki-link user-link-people' title='陳琳'>陳琳</A>一班文官，進獻詩章。詩中多有稱頌<A HREF='../人物/曹操.html' class='wise-wiki-link user-link-people' title='曹操'>曹操</A>功德巍巍，合當受命之意。 <A HREF='../人物/曹操.html' class='wise-wiki-link user-link-people' title='曹操'>曹操</A>遂一覽畢，笑曰：</P>
<DIV class='wise-wiki-p user-letter'><P class='wise-wiki user-letter'>“諸公佳作，過譽甚矣。<A HREF='../人物/曹操.html' class='wise-wiki-link user-link-people' title='曹操'>孤</A>本愚陋，始舉孝廉。後值天下大亂，築精舍於譙東五十里，欲春夏讀書，秋冬射獵，以待天下清平，方出仕耳。不意朝廷徵孤為點軍校尉，遂更其意，專欲為國家討賊立功，圖死後得題墓道曰：‘漢故征西將軍<A HREF='../人物/曹操.html' class='wise-wiki-link user-link-people' title='曹操'>曹侯</A>之墓’，平生願足矣。念自討<A HREF='../人物/董卓.html' class='wise-wiki-link user-link-people' title='董卓'>董卓</A>，剿黃巾以來，除<A HREF='../人物/袁術.html' class='wise-wiki-link user-link-people' title='袁術'>袁術</A>、破<A HREF='../人物/呂布.html' class='wise-wiki-link user-link-people' title='呂布'>呂布</A>、滅<A HREF='../人物/袁紹.html' class='wise-wiki-link user-link-people' title='袁紹'>袁紹</A>、定<A HREF='../人物/劉表.html' class='wise-wiki-link user-link-people' title='劉表'>劉表</A>，遂平天下。身為宰相，人臣之貴已，又復何望哉？如國家無<A HREF='../人物/曹操.html' class='wise-wiki-link user-link-people' title='曹操'>孤</A>一人，<SPAN class='wise-wiki user-span-important'>正不知幾人稱帝，幾人稱王。</SPAN>或見<A HREF='../人物/曹操.html' class='wise-wiki-link user-link-people' title='曹操'>孤</A>權重，妄相忖度，疑<A HREF='../人物/曹操.html' class='wise-wiki-link user-link-people' title='曹操'>孤</A>有異心，此大謬也。<A HREF='../人物/曹操.html' class='wise-wiki-link user-link-people' title='曹操'>孤</A>常念<A HREF='../人物/孔子.html' class='wise-wiki-link user-link-people' title='孔子'>孔子</A>稱<A HREF='../人物/周文王.html' class='wise-wiki-link user-link-people' title='周文王'>文王</A>之至，此言耿耿在心。但欲<A HREF='../人物/曹操.html' class='wise-wiki-link user-link-people' title='曹操'>孤</A>委捐兵眾，歸就所封武平侯之職，實不可耳。誠恐一解兵柄，為人所害；<A HREF='../人物/曹操.html' class='wise-wiki-link user-link-people' title='曹操'>孤</A>敗則國家傾危，是以不得慕虛名而處實禍也。諸公必無知<A HREF='../人物/曹操.html' class='wise-wiki-link user-link-people' title='曹操'>孤</A>意者。”</P></DIV>
<P class=wise-wiki>眾皆起拜曰：“雖<A HREF='../人物/伊尹.html' class='wise-wiki-link user-link-people' title='伊尹'>伊尹</A>、<A HREF='../人物/周文王.html' class='wise-wiki-link user-link-people' title='周文王'>周公</A>，不及<A HREF='../人物/曹操.html' class='wise-wiki-link user-link-people' title='曹操'>丞相</A>矣。”後人有詩曰：</P>
<DIV class='wise-wiki-p user-poem'><P class='wise-wiki user-poem'>周公恐懼流言日，</P>
<P class='wise-wiki user-poem'>王莽謙恭下士時。</P>
<P class='wise-wiki user-poem'>假使當年身便死，</P>
<P class='wise-wiki user-poem'>一生真偽有誰知！</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>連飲杯，不覺沈醉，喚左右棒過筆硯，亦欲作銅雀台詩。剛才下筆，忽報：“東吳使<A HREF='../人物/華歆.html' class='wise-wiki-link user-link-people' title='華歆'>華歆</A>表秦<A HREF='../人物/劉備.html' class='wise-wiki-link user-link-people' title='劉備'>劉備</A>為荊州牧，<A HREF='../人物/孫權.html' class='wise-wiki-link user-link-people' title='孫權'>孫權</A>以<A HREF='../人物/孫仁.html' class='wise-wiki-link user-link-people' title='孫仁'>妹</A>嫁<A HREF='../人物/劉備.html' class='wise-wiki-link user-link-people' title='劉備'>劉備</A>，漢上九郡大半已屬<A HREF='../人物/劉備.html' class='wise-wiki-link user-link-people' title='劉備'>備</A>矣。”<A HREF='../人物/曹操.html' class='wise-wiki-link user-link-people' title='曹操'>操</A>聞之，手腳慌亂，投筆於地。 <A HREF='../人物/程昱.html' class='wise-wiki-link user-link-people' title='程昱'>程昱</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>在萬軍之中，矢石交攻之際，未嘗動心；今聞<A HREF='../人物/劉備.html' class='wise-wiki-link user-link-people' title='劉備'>劉備</A>得了荊州，何故如此失驚？”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/劉備.html' class='wise-wiki-link user-link-people' title='劉備'>劉備</A>人中之龍也，生平未嘗得水。今得荊州，是困龍入大海矣。<A HREF='../人物/曹操.html' class='wise-wiki-link user-link-people' title='曹操'>孤</A>安得不動心哉！”<A HREF='../人物/程昱.html' class='wise-wiki-link user-link-people' title='程昱'>程昱</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>知<A HREF='../人物/華歆.html' class='wise-wiki-link user-link-people' title='華歆'>華歆</A>來意否？”<A HREF='../人物/曹操.html' class='wise-wiki-link user-link-people' title='曹操'>操</A>曰：“未知。”<A HREF='../人物/程昱.html' class='wise-wiki-link user-link-people' title='程昱'>昱</A>曰：“<A HREF='../人物/孫權.html' class='wise-wiki-link user-link-people' title='孫權'>孫權</A>本忌<A HREF='../人物/劉備.html' class='wise-wiki-link user-link-people' title='劉備'>劉備</A>，欲以兵攻之；但恐<A HREF='../人物/曹操.html' class='wise-wiki-link user-link-people' title='曹操'>丞相</A>乘虛而擊，故今<A HREF='../人物/華歆.html' class='wise-wiki-link user-link-people' title='華歆'>華歆</A>為使，表薦<A HREF='../人物/劉備.html' class='wise-wiki-link user-link-people' title='劉備'>劉備</A>。以安<A HREF='../人物/劉備.html' class='wise-wiki-link user-link-people' title='劉備'>備</A>之心，以塞<A HREF='../人物/曹操.html' class='wise-wiki-link user-link-people' title='曹操'>丞相</A>之望耳。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>點頭曰：“是也。”<A HREF='../人物/程昱.html' class='wise-wiki-link user-link-people' title='程昱'>昱</A>曰：“<A HREF='../人物/程昱.html' class='wise-wiki-link user-link-people' title='程昱'>某</A>有一計，使<A HREF='../人物/孫權.html' class='wise-wiki-link user-link-people' title='孫權'>孫</A>、<A HREF='../人物/劉備.html' class='wise-wiki-link user-link-people' title='劉備'>劉</A>自相吞併，<A HREF='../人物/曹操.html' class='wise-wiki-link user-link-people' title='曹操'>丞相</A>乘間圖之，一鼓而二敵俱破。”<A HREF='../人物/曹操.html' class='wise-wiki-link user-link-people' title='曹操'>操</A>大喜，遂問其計。 <A HREF='../人物/程昱.html' class='wise-wiki-link user-link-people' title='程昱'>程昱</A>曰：“東吳所倚者，<A HREF='../人物/周瑜.html' class='wise-wiki-link user-link-people' title='周瑜'>周瑜</A>也。<A HREF='../人物/曹操.html' class='wise-wiki-link user-link-people' title='曹操'>丞相</A>今表奏<A HREF='../人物/周瑜.html' class='wise-wiki-link user-link-people' title='周瑜'>周瑜</A>為南郡太守、<A HREF='../人物/程普.html' class='wise-wiki-link user-link-people' title='程普'>程普</A>為江夏太守，留<A HREF='../人物/華歆.html' class='wise-wiki-link user-link-people' title='華歆'>華歆</A>在朝重用之；<A HREF='../人物/周瑜.html' class='wise-wiki-link user-link-people' title='周瑜'>瑜</A>必自與<A HREF='../人物/劉備.html' class='wise-wiki-link user-link-people' title='劉備'>劉備</A>為仇敵矣。我乘其相並而圖之，不亦善乎？”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/程昱.html' class='wise-wiki-link user-link-people' title='程昱'>仲德</A>之言，正合<A HREF='../人物/曹操.html' class='wise-wiki-link user-link-people' title='曹操'>孤</A>意。”遂召<A HREF='../人物/華歆.html' class='wise-wiki-link user-link-people' title='華歆'>華歆</A>上台，重加賞賜。當日筵散，<A HREF='../人物/曹操.html' class='wise-wiki-link user-link-people' title='曹操'>操</A>即引文武回許昌，表奏<A HREF='../人物/周瑜.html' class='wise-wiki-link user-link-people' title='周瑜'>周瑜</A>為總領南郡太守、<A HREF='../人物/程普.html' class='wise-wiki-link user-link-people' title='程普'>程普</A>為江夏太守。封<A HREF='../人物/華歆.html' class='wise-wiki-link user-link-people' title='華歆'>華歆</A>為大理少卿，留在許都。使命至東吳，<A HREF='../人物/周瑜.html' class='wise-wiki-link user-link-people' title='周瑜'>周瑜</A>、<A HREF='../人物/程普.html' class='wise-wiki-link user-link-people' title='程普'>程普</A>各受職訖。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>既領南郡，愈思報仇，遂上書<A HREF='../人物/孫權.html' class='wise-wiki-link user-link-people' title='孫權'>吳侯</A>，乞命<A HREF='../人物/魯肅.html' class='wise-wiki-link user-link-people' title='魯肅'>魯肅</A>去討還荊州。 <A HREF='../人物/孫權.html' class='wise-wiki-link user-link-people' title='孫權'>孫權</A>乃命<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>汝</A>昔保荊州與<A HREF='../人物/劉備.html' class='wise-wiki-link user-link-people' title='劉備'>劉備</A>，今<A HREF='../人物/劉備.html' class='wise-wiki-link user-link-people' title='劉備'>備</A>遷延不還，等待何時？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“文書上明白寫著，得了西川便還。”<A HREF='../人物/孫權.html' class='wise-wiki-link user-link-people' title='孫權'>權</A>叱曰：“只說取西川，至今又不動兵，不等老了人！”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>某</A>願往言之。”遂乘投荊州而來。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在荊州廣聚糧草，調練軍馬，遠近之士多歸之。忽報<A HREF='../人物/魯肅.html' class='wise-wiki-link user-link-people' title='魯肅'>魯肅</A>到，<A HREF='../人物/劉備.html' class='wise-wiki-link user-link-people' title='劉備'>玄德</A>問<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>此來何意？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“昨者<A HREF='../人物/孫權.html' class='wise-wiki-link user-link-people' title='孫權'>孫權</A>表<A HREF='../人物/劉備.html' class='wise-wiki-link user-link-people' title='劉備'>主公</A>為荊州牧，此是懼<A HREF='../人物/曹操.html' class='wise-wiki-link user-link-people' title='曹操'>曹操</A>之計。<A HREF='../人物/曹操.html' class='wise-wiki-link user-link-people' title='曹操'>操</A>封<A HREF='../人物/周瑜.html' class='wise-wiki-link user-link-people' title='周瑜'>周瑜</A>為南郡太守，此欲令我兩家自相吞併，<A HREF='../人物/曹操.html' class='wise-wiki-link user-link-people' title='曹操'>他</A>好於中取事也。今<A HREF='../人物/魯肅.html' class='wise-wiki-link user-link-people' title='魯肅'>魯肅</A>此來，又是<A HREF='../人物/周瑜.html' class='wise-wiki-link user-link-people' title='周瑜'>周瑜</A>既受太守之職，要來索荊州之意。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“何以答之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若<A HREF='../人物/魯肅.html' class='wise-wiki-link user-link-people' title='魯肅'>肅</A>提起荊州之事，<A HREF='../人物/劉備.html' class='wise-wiki-link user-link-people' title='劉備'>主公</A>便放聲大哭。哭到悲切之處，<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>自出來解勸。”計會已定，接<A HREF='../人物/魯肅.html' class='wise-wiki-link user-link-people' title='魯肅'>魯肅</A>入府，禮畢，敘坐。 <A HREF='../人物/魯肅.html' class='wise-wiki-link user-link-people' title='魯肅'>肅</A>曰：“今日<A HREF='../人物/劉備.html' class='wise-wiki-link user-link-people' title='劉備'>皇叔</A>做了東吳女婿，便是<A HREF='../人物/魯肅.html' class='wise-wiki-link user-link-people' title='魯肅'>魯肅</A>主人，如何敢坐？”<A HREF='../人物/劉備.html' class='wise-wiki-link user-link-people' title='劉備'>玄德</A>笑曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>與我舊交，何必太謙？”<A HREF='../人物/魯肅.html' class='wise-wiki-link user-link-people' title='魯肅'>肅</A>乃就坐。茶罷，<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“今奉<A HREF='../人物/孫權.html' class='wise-wiki-link user-link-people' title='孫權'>吳侯</A>鈞命，專為荊州一事而來。<A HREF='../人物/劉備.html' class='wise-wiki-link user-link-people' title='劉備'>皇叔</A>已借住多時，未蒙見還。今既兩家結親，當看親情面上，早早交付。”<A HREF='../人物/劉備.html' class='wise-wiki-link user-link-people' title='劉備'>玄德</A>聞言，掩面大哭。 <A HREF='../人物/魯肅.html' class='wise-wiki-link user-link-people' title='魯肅'>肅</A>驚曰：“<A HREF='../人物/劉備.html' class='wise-wiki-link user-link-people' title='劉備'>皇叔</A>何故如此？”<A HREF='../人物/劉備.html' class='wise-wiki-link user-link-people' title='劉備'>玄德</A>哭聲不絕。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>從屏後出曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>聽之久矣。<A HREF='../人物/魯肅.html' class='wise-wiki-link user-link-people' title='魯肅'>子敬</A>知<A HREF='../人物/劉備.html' class='wise-wiki-link user-link-people' title='劉備'>吾主人</A>哭的緣故麼？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“某實不知。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“有何難見？當初<A HREF='../人物/劉備.html' class='wise-wiki-link user-link-people' title='劉備'>我主人</A>借荊州時，許下取得西川便還。仔細想來：益州<A HREF='../人物/劉璋.html' class='wise-wiki-link user-link-people' title='劉璋'>劉璋</A>是<A HREF='../人物/劉備.html' class='wise-wiki-link user-link-people' title='劉備'>我主人</A>之弟，一般都是漢朝骨肉。若要興兵去取<A HREF='../人物/劉璋.html' class='wise-wiki-link user-link-people' title='劉璋'>他</A>城池時，恐被外人唾罵；若要不取，還了荊州，何處安身？若不還時，於<A HREF='../人物/孫權.html' class='wise-wiki-link user-link-people' title='孫權'>尊舅</A>面上又不好看。事出兩難，因此淚出痛腸。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>說罷，觸動<A HREF='../人物/劉備.html' class='wise-wiki-link user-link-people' title='劉備'>玄德</A>衷腸，真個搥胸頓足，放聲大哭。 <A HREF='../人物/魯肅.html' class='wise-wiki-link user-link-people' title='魯肅'>魯肅</A>勸曰：“<A HREF='../人物/劉備.html' class='wise-wiki-link user-link-people' title='劉備'>皇叔</A>且休煩惱，與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>從長計議。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“有煩<A HREF='../人物/魯肅.html' class='wise-wiki-link user-link-people' title='魯肅'>子敬</A>，回見<A HREF='../人物/孫權.html' class='wise-wiki-link user-link-people' title='孫權'>吳侯</A>，勿惜一言之勞，將此煩惱情節，懇告<A HREF='../人物/孫權.html' class='wise-wiki-link user-link-people' title='孫權'>吳侯</A>，再容幾時。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“倘<A HREF='../人物/孫權.html' class='wise-wiki-link user-link-people' title='孫權'>吳侯</A>不從，如之奈何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/孫權.html' class='wise-wiki-link user-link-people' title='孫權'>吳侯</A>既以<A HREF='../人物/孫仁.html' class='wise-wiki-link user-link-people' title='孫仁'>親妹</A>聘嫁<A HREF='../人物/劉備.html' class='wise-wiki-link user-link-people' title='劉備'>皇叔</A>，安得不從乎？望<A HREF='../人物/魯肅.html' class='wise-wiki-link user-link-people' title='魯肅'>子敬</A>善言回复。”</P>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>魯肅</A>是個寬仁長者，見<A HREF='../人物/劉備.html' class='wise-wiki-link user-link-people' title='劉備'>玄德</A>如此哀痛，只得應允。 <A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>拜謝。宴畢，送<A HREF='../人物/魯肅.html' class='wise-wiki-link user-link-people' title='魯肅'>魯肅</A>下船。迳到柴桑，見了<A HREF='../人物/周瑜.html' class='wise-wiki-link user-link-people' title='周瑜'>周瑜</A>，具言其事。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>頓足曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>又中<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>之計也！當初<A HREF='../人物/劉備.html' class='wise-wiki-link user-link-people' title='劉備'>劉備</A>依<A HREF='../人物/劉表.html' class='wise-wiki-link user-link-people' title='劉表'>劉表</A>時，常有吞併之意，何況西川，<A HREF='../人物/劉璋.html' class='wise-wiki-link user-link-people' title='劉璋'>劉璋</A>乎？似此推調，未免累及<A HREF='../人物/魯肅.html' class='wise-wiki-link user-link-people' title='魯肅'>老兄</A>矣。<A HREF='../人物/周瑜.html' class='wise-wiki-link user-link-people' title='周瑜'>吾</A>有一計，使<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>不能出<A HREF='../人物/周瑜.html' class='wise-wiki-link user-link-people' title='周瑜'>吾</A>算中。<A HREF='../人物/魯肅.html' class='wise-wiki-link user-link-people' title='魯肅'>子敬</A>便當一行。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“願聞妙策。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>不必去見<A HREF='../人物/孫權.html' class='wise-wiki-link user-link-people' title='孫權'>吳侯</A>，再去荊州對<A HREF='../人物/劉備.html' class='wise-wiki-link user-link-people' title='劉備'>劉備</A>說：<A HREF='../人物/孫權.html' class='wise-wiki-link user-link-people' title='孫權'>孫</A>、<A HREF='../人物/劉備.html' class='wise-wiki-link user-link-people' title='劉備'>劉</A>兩家，既結為親，便是一家；若<A HREF='../人物/劉備.html' class='wise-wiki-link user-link-people' title='劉備'>劉氏</A>不忍去取西川，我東吳起兵去取；取得西川時，以作嫁資，卻把荊州交還東吳。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“西川迢遞，取之非易。<A HREF='../人物/周瑜.html' class='wise-wiki-link user-link-people' title='周瑜'>都督</A>此計，莫非不可？”<A HREF='../人物/周瑜.html' class='wise-wiki-link user-link-people' title='周瑜'>瑜</A>笑曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>真長者也。<A HREF='../人物/魯肅.html' class='wise-wiki-link user-link-people' title='魯肅'>你</A>道<A HREF='../人物/周瑜.html' class='wise-wiki-link user-link-people' title='周瑜'>我</A>真個去取西川與他？<A HREF='../人物/周瑜.html' class='wise-wiki-link user-link-people' title='周瑜'>我</A>只以此為名，實欲去取荊州，且教<A HREF='../人物/劉備.html' class='wise-wiki-link user-link-people' title='劉備'>他</A>不做準備。東吳軍馬，收川路過荊州，就問他索要錢糧，<A HREF='../人物/劉備.html' class='wise-wiki-link user-link-people' title='劉備'>劉備</A>必然出城勞軍。那時乘勢殺之，奪取荊州，雪<A HREF='../人物/周瑜.html' class='wise-wiki-link user-link-people' title='周瑜'>吾</A>之恨，解<A HREF='../人物/魯肅.html' class='wise-wiki-link user-link-people' title='魯肅'>足下</A>之禍。”<A HREF='../人物/魯肅.html' class='wise-wiki-link user-link-people' title='魯肅'>魯肅</A>大喜，便再往荊州來。 <A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>商議。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魯肅.html' class='wise-wiki-link user-link-people' title='魯肅'>魯肅</A>必不曾見<A HREF='../人物/孫權.html' class='wise-wiki-link user-link-people' title='孫權'>吳侯</A>，只到柴桑和<A HREF='../人物/周瑜.html' class='wise-wiki-link user-link-people' title='周瑜'>周瑜</A>商量了甚計策，來誘我耳。但說的話，<A HREF='../人物/劉備.html' class='wise-wiki-link user-link-people' title='劉備'>主公</A>只看<A HREF='../人物/諸葛亮.html' class='wise-wiki-link user-link-people' title='諸葛亮'>我</A>點頭，便滿口應承。”計會已定，<A HREF='../人物/魯肅.html' class='wise-wiki-link user-link-people' title='魯肅'>魯肅</A>入見，禮畢，曰：“<A HREF='../人物/孫權.html' class='wise-wiki-link user-link-people' title='孫權'>吳侯</A>甚是稱讚<A HREF='../人物/劉備.html' class='wise-wiki-link user-link-people' title='劉備'>皇叔</A>盛德，遂與諸將商議，起兵替<A HREF='../人物/劉備.html' class='wise-wiki-link user-link-people' title='劉備'>皇叔</A>收川。取了西川，卻換荊州，以西川權當嫁資。但軍馬經過，卻望應些錢糧。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽了，忙點頭曰：“難得<A HREF='../人物/孫權.html' class='wise-wiki-link user-link-people' title='孫權'>吳侯</A>好心！”<A HREF='../人物/劉備.html' class='wise-wiki-link user-link-people' title='劉備'>玄德</A>拱手稱謝曰：“此皆<A HREF='../人物/魯肅.html' class='wise-wiki-link user-link-people' title='魯肅'>子敬</A>善言之力。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“如雄師到日，即當遠接稿勞。”<A HREF='../人物/魯肅.html' class='wise-wiki-link user-link-people' title='魯肅'>魯肅</A>暗喜，宴罷辭回。 <A HREF='../人物/劉備.html' class='wise-wiki-link user-link-people' title='劉備'>玄德</A>問<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此是何意？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“<A HREF='../人物/周瑜.html' class='wise-wiki-link user-link-people' title='周瑜'>周瑜</A>死日近矣！這等計策，小兒也瞞不過！”<A HREF='../人物/劉備.html' class='wise-wiki-link user-link-people' title='劉備'>玄德</A>又問如何？ <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此乃‘假途滅虢’之計也。虛名收川，實取荊州。等<A HREF='../人物/劉備.html' class='wise-wiki-link user-link-people' title='劉備'>主公</A>出城勞軍，乘勢拏下，殺入城來，攻其無備，出其不意也。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“如之奈何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>主公</A>寬心，只顧準備窩弓以擒猛虎，安排香餌以釣鼇魚。等<A HREF='../人物/周瑜.html' class='wise-wiki-link user-link-people' title='周瑜'>周瑜</A>到來，他便不死，也九分無氣。”便喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>聽計：“如此如此，其餘<A HREF='../人物/諸葛亮.html' class='wise-wiki-link user-link-people' title='諸葛亮'>我</A>自有擺佈。”<A HREF='../人物/劉備.html' class='wise-wiki-link user-link-people' title='劉備'>玄德</A>大喜。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>周瑜決策取荊州，</P>
<P class='wise-wiki user-poem'>諸葛先知第一籌。</P>
<P class='wise-wiki user-poem'>指望長江香餌穩，</P>
<P class='wise-wiki user-poem'>不知暗裡釣魚鉤。</P></DIV>
<P class=wise-wiki>卻說<A HREF='../人物/魯肅.html' class='wise-wiki-link user-link-people' title='魯肅'>魯肅</A>回見<A HREF='../人物/周瑜.html' class='wise-wiki-link user-link-people' title='周瑜'>周瑜</A>，說<A HREF='../人物/劉備.html' class='wise-wiki-link user-link-people' title='劉備'>玄德</A>，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歡喜不疑，準備出城勞軍。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>大笑曰：“原來今番也中了<A HREF='../人物/周瑜.html' class='wise-wiki-link user-link-people' title='周瑜'>吾</A>計！”便教<A HREF='../人物/魯肅.html' class='wise-wiki-link user-link-people' title='魯肅'>魯肅</A>禀報<A HREF='../人物/孫權.html' class='wise-wiki-link user-link-people' title='孫權'>吳侯</A>，並遣<A HREF='../人物/程普.html' class='wise-wiki-link user-link-people' title='程普'>程普</A>引兵接應。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>此時箭瘡已漸平愈，身軀無事，使<A HREF='../人物/甘寧.html' class='wise-wiki-link user-link-people' title='甘寧'>甘寧</A>為先鋒，自與<A HREF='../人物/徐盛.html' class='wise-wiki-link user-link-people' title='徐盛'>徐盛</A>、<A HREF='../人物/丁奉.html' class='wise-wiki-link user-link-people' title='丁奉'>丁奉</A>為第二；<A HREF='../人物/凌統.html' class='wise-wiki-link user-link-people' title='凌統'>凌統</A>、<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>為後隊。水陸大兵五百萬，望荊州而來。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>在船中，時復歡笑，以為<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>中計。前軍至夏口，<A HREF='../人物/周瑜.html' class='wise-wiki-link user-link-people' title='周瑜'>周瑜</A>問：“荊州有人在前面接否？”人報：“<A HREF='../人物/劉備.html' class='wise-wiki-link user-link-people' title='劉備'>劉皇叔</A>使<A HREF='../人物/糜竺.html' class='wise-wiki-link user-link-people' title='糜竺'>糜竺</A>來見<A HREF='../人物/周瑜.html' class='wise-wiki-link user-link-people' title='周瑜'>都督</A>。”<A HREF='../人物/周瑜.html' class='wise-wiki-link user-link-people' title='周瑜'>瑜</A>喚至，問勞軍如何。 <A HREF='../人物/糜竺.html' class='wise-wiki-link user-link-people' title='糜竺'>糜竺</A>曰：“<A HREF='../人物/劉備.html' class='wise-wiki-link user-link-people' title='劉備'>主公</A>皆準備安排下了。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/劉備.html' class='wise-wiki-link user-link-people' title='劉備'>皇叔</A>何在？”<A HREF='../人物/糜竺.html' class='wise-wiki-link user-link-people' title='糜竺'>竺</A>曰：“在荊州城門相等，與<A HREF='../人物/周瑜.html' class='wise-wiki-link user-link-people' title='周瑜'>都督</A>把盞。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“今為<A HREF='../人物/劉備.html' class='wise-wiki-link user-link-people' title='劉備'>汝家</A>之事，出兵遠征；勞軍之禮，休得輕易。”<A HREF='../人物/糜竺.html' class='wise-wiki-link user-link-people' title='糜竺'>糜竺</A>領了言語先回。戰船密密排在江上，依次而進。看看至公安，並無一雙軍船，又無一人遠接。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>催船速行。離荊州十餘里，只見江面上靜蕩蕩的。哨探的回報：“荊州城上，插兩面白旗，並不見一人之影。”<A HREF='../人物/周瑜.html' class='wise-wiki-link user-link-people' title='周瑜'>瑜</A>心疑，教把船傍岸，親自上岸，乘馬帶了<A HREF='../人物/甘寧.html' class='wise-wiki-link user-link-people' title='甘寧'>甘寧</A>、<A HREF='../人物/徐盛.html' class='wise-wiki-link user-link-people' title='徐盛'>徐盛</A>、<A HREF='../人物/丁奉.html' class='wise-wiki-link user-link-people' title='丁奉'>丁奉</A>一班軍官，引親隨精軍三千人，迳望荊州來。既至城下，並不見動靜。 <A HREF='../人物/周瑜.html' class='wise-wiki-link user-link-people' title='周瑜'>瑜</A>勒住馬，令軍士叫門。城上問是誰人。吳軍答曰：“是東吳<A HREF='../人物/周瑜.html' class='wise-wiki-link user-link-people' title='周瑜'>週都督</A>親自此。”言未畢，忽一聲梆子響，城上一齊都豎起槍刀。敵樓上<A HREF='../人物/趙雲.html' class='wise-wiki-link user-link-people' title='趙雲'>趙雲</A>出曰：“<A HREF='../人物/周瑜.html' class='wise-wiki-link user-link-people' title='周瑜'>都督</A>此行，端的為何？”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/周瑜.html' class='wise-wiki-link user-link-people' title='周瑜'>吾</A>替<A HREF='../人物/劉備.html' class='wise-wiki-link user-link-people' title='劉備'>汝主</A>取西川，<A HREF='../人物/趙雲.html' class='wise-wiki-link user-link-people' title='趙雲'>汝</A>豈猶未知耶？”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>軍師已知<A HREF='../人物/周瑜.html' class='wise-wiki-link user-link-people' title='周瑜'>都督</A>‘假途滅虢’之計，故留<A HREF='../人物/趙雲.html' class='wise-wiki-link user-link-people' title='趙雲'>趙雲</A>在此。吾<A HREF='../人物/劉備.html' class='wise-wiki-link user-link-people' title='劉備'>主公</A>有言：‘<A HREF='../人物/劉備.html' class='wise-wiki-link user-link-people' title='劉備'>孤</A>與<A HREF='../人物/劉璋.html' class='wise-wiki-link user-link-people' title='劉璋'>劉璋</A>，皆漢室宗親，安忍背義而取西川？若汝東吳端的取蜀，吾當披髮入山，不失信於天下也。’”<A HREF='../人物/周瑜.html' class='wise-wiki-link user-link-people' title='周瑜'>周瑜</A>聞之，勒馬便回。只見一人打著令字旗，於馬前報說：“探得四路軍馬，一齊殺到：<A HREF='../人物/關羽.html' class='wise-wiki-link user-link-people' title='關羽'>關某</A>從江陵殺來，<A HREF='../人物/張飛.html' class='wise-wiki-link user-link-people' title='張飛'>張飛</A>從秭歸殺來，<A HREF='../人物/黃忠.html' class='wise-wiki-link user-link-people' title='黃忠'>黃忠</A>從公安殺來，<A HREF='../人物/魏延.html' class='wise-wiki-link user-link-people' title='魏延'>魏延</A>從彝陵小路殺來：四路正不知多少軍馬。喊聲遠近震動百餘里，皆言要捉<A HREF='../人物/周瑜.html' class='wise-wiki-link user-link-people' title='周瑜'>周瑜</A>。”<A HREF='../人物/周瑜.html' class='wise-wiki-link user-link-people' title='周瑜'>瑜</A>馬上大叫一聲，箭槍复裂，墬於馬下。正是：</P>
<DIV class='wise-wiki-p user-poem'><P class='wise-wiki user-poem'>一著掑高難對敵，</P>
<P class='wise-wiki user-poem'>幾番算定總成空。</P></DIV>
<P class=wise-wiki>不知<A HREF='../人物/周瑜.html' class='wise-wiki-link user-link-people' title='周瑜'>周瑜</A>性命如何，且看下文解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='055.html' class='navigator'>上一頁</A></SPAN> <SPAN class='navigator'><A HREF='057.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01310秒。</DIV></BODY>
</HTML>