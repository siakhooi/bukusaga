<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第七十九回　兄逼弟曹植賦詩　侄陷叔劉封伏法 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='078.html' class='navigator'>上一頁</A></SPAN> <SPAN class='navigator'><A HREF='080.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第七十九回　兄逼弟曹植賦詩　侄陷叔劉封伏法</H1>



<P class=wise-wiki>卻說<A HREF='../人物/曹丕.html' class='wise-wiki-link user-link-people' title='曹丕'>曹丕</A>聞<A HREF='../人物/曹彰.html' class='wise-wiki-link user-link-people' title='曹彰'>曹彰</A>提兵而來，驚問眾官；<A HREF='../人物/賈逵.html' class='wise-wiki-link user-link-people' title='賈逵'>一人</A>挺身而出，願往折服之。眾視<A HREF='../人物/賈逵.html' class='wise-wiki-link user-link-people' title='賈逵'>其人</A>，乃諫議大夫<A HREF='../人物/賈逵.html' class='wise-wiki-link user-link-people' title='賈逵'>賈逵</A>也。 <A HREF='../人物/曹丕.html' class='wise-wiki-link user-link-people' title='曹丕'>曹丕</A>大喜，即命<A HREF='../人物/賈逵.html' class='wise-wiki-link user-link-people' title='賈逵'>賈逵</A>前往。 <A HREF='../人物/賈逵.html' class='wise-wiki-link user-link-people' title='賈逵'>逵</A>領命出城，迎見<A HREF='../人物/曹彰.html' class='wise-wiki-link user-link-people' title='曹彰'>曹彰</A>。 <A HREF='../人物/曹彰.html' class='wise-wiki-link user-link-people' title='曹彰'>彰</A>問曰：“<A HREF='../人物/曹操.html' class='wise-wiki-link user-link-people' title='曹操'>先王</A>璽綬安在？”<A HREF='../人物/賈逵.html' class='wise-wiki-link user-link-people' title='賈逵'>逵</A>正色而言曰：“家有<A HREF='../人物/曹丕.html' class='wise-wiki-link user-link-people' title='曹丕'>長子</A>，國有<A HREF='../人物/曹丕.html' class='wise-wiki-link user-link-people' title='曹丕'>儲君</A>，<A HREF='../人物/曹操.html' class='wise-wiki-link user-link-people' title='曹操'>先王</A>璽綬，非<A HREF='../人物/曹彰.html' class='wise-wiki-link user-link-people' title='曹彰'>君侯</A>之所宜問也。”<A HREF='../人物/曹彰.html' class='wise-wiki-link user-link-people' title='曹彰'>彰</A>默然無語，乃與<A HREF='../人物/賈逵.html' class='wise-wiki-link user-link-people' title='賈逵'>賈逵</A>同入城。至宮門前，<A HREF='../人物/賈逵.html' class='wise-wiki-link user-link-people' title='賈逵'>逵</A>問曰：“<A HREF='../人物/曹彰.html' class='wise-wiki-link user-link-people' title='曹彰'>君侯</A>此來，欲奔喪耶？欲爭位耶？”<A HREF='../人物/曹彰.html' class='wise-wiki-link user-link-people' title='曹彰'>彰</A>曰：“吾來奔喪，別無異心。”<A HREF='../人物/賈逵.html' class='wise-wiki-link user-link-people' title='賈逵'>逵</A>曰：“既無異心，何故帶兵入城？”<A HREF='../人物/曹彰.html' class='wise-wiki-link user-link-people' title='曹彰'>彰</A>即時叱退左右將士，隻身入內，拜見<A HREF='../人物/曹丕.html' class='wise-wiki-link user-link-people' title='曹丕'>曹丕</A>。兄弟二人，相抱大哭。 <A HREF='../人物/曹彰.html' class='wise-wiki-link user-link-people' title='曹彰'>曹彰</A>將本部軍馬盡交與<A HREF='../人物/曹丕.html' class='wise-wiki-link user-link-people' title='曹丕'>曹丕</A>。 <A HREF='../人物/曹丕.html' class='wise-wiki-link user-link-people' title='曹丕'>丕</A>令<A HREF='../人物/曹彰.html' class='wise-wiki-link user-link-people' title='曹彰'>彰</A>回鄢陵自守，<A HREF='../人物/曹彰.html' class='wise-wiki-link user-link-people' title='曹彰'>彰</A>拜辭而去。</P>
<P class=wise-wiki>於是<A HREF='../人物/曹丕.html' class='wise-wiki-link user-link-people' title='曹丕'>曹丕</A>安居王位，改建安二十五年為延康元年。封<A HREF='../人物/賈詡.html' class='wise-wiki-link user-link-people' title='賈詡'>賈詡</A>為太尉，<A HREF='../人物/華歆.html' class='wise-wiki-link user-link-people' title='華歆'>華歆</A>為相國，<A HREF='../人物/王朗.html' class='wise-wiki-link user-link-people' title='王朗'>王朗</A>為御史大夫。大小官僚，盡皆升賞。諡<A HREF='../人物/曹操.html' class='wise-wiki-link user-link-people' title='曹操'>曹操</A>曰武王，葬於鄴郡高陵。令<A HREF='../人物/於禁.html' class='wise-wiki-link user-link-people' title='於禁'>於禁</A>董治陵事。 <A HREF='../人物/於禁.html' class='wise-wiki-link user-link-people' title='於禁'>禁</A>奉命到彼，只見陵屋中白粉壁上，圖畫<A HREF='../人物/關羽.html' class='wise-wiki-link user-link-people' title='關羽'>關雲長</A><A HREF='074.html' class='wise-wiki-link user-link-chapter' title='第七十四回　龐令明抬櫬決死戰　關雲長放水淹七軍'>水渰七軍</A>擒獲<A HREF='../人物/於禁.html' class='wise-wiki-link user-link-people' title='於禁'>於禁</A>之事：畫<A HREF='../人物/關羽.html' class='wise-wiki-link user-link-people' title='關羽'>雲長</A>儼然上坐，<A HREF='../人物/龐德.html' class='wise-wiki-link user-link-people' title='龐德'>龐德</A>憤怒不屈，<A HREF='../人物/於禁.html' class='wise-wiki-link user-link-people' title='於禁'>於禁</A>拜伏於地，哀求乞命之狀。原來<A HREF='../人物/曹丕.html' class='wise-wiki-link user-link-people' title='曹丕'>曹丕</A>以<A HREF='../人物/於禁.html' class='wise-wiki-link user-link-people' title='於禁'>於禁</A>兵敗被擒，不能死節，既降敵而復歸，心鄙其為人，故先令人圖畫陵屋粉壁，故意使之往見以愧之。當下<A HREF='../人物/於禁.html' class='wise-wiki-link user-link-people' title='於禁'>於禁</A>見此畫像，又羞又惱，氣憤成病，不久而死。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>三十年來說舊交，</P>
<P class='wise-wiki user-poem'>可憐臨難不忠曹。</P>
<P class='wise-wiki user-poem'>知人未向心中識，</P>
<P class='wise-wiki user-poem'>畫虎今從骨裡描。</P></DIV>
<P class=wise-wiki>卻說<A HREF='../人物/華歆.html' class='wise-wiki-link user-link-people' title='華歆'>華歆</A>奏<A HREF='../人物/曹丕.html' class='wise-wiki-link user-link-people' title='曹丕'>曹丕</A>曰：“<A HREF='../人物/曹彰.html' class='wise-wiki-link user-link-people' title='曹彰'>鄢陵侯</A>已交割軍馬，赴本國去了；臨淄侯<A HREF='../人物/曹植.html' class='wise-wiki-link user-link-people' title='曹植'>植</A>、蕭懷侯<A HREF='../人物/曹熊.html' class='wise-wiki-link user-link-people' title='曹熊'>熊</A>，二人竟不來奔喪，理當問罪。”<A HREF='../人物/曹丕.html' class='wise-wiki-link user-link-people' title='曹丕'>丕</A>從之，即分遣二使往二處問罪。不一日，蕭懷使者回報：“蕭懷侯<A HREF='../人物/曹熊.html' class='wise-wiki-link user-link-people' title='曹熊'>曹熊</A>懼罪，自縊身死。”<A HREF='../人物/曹丕.html' class='wise-wiki-link user-link-people' title='曹丕'>丕</A>令厚葬之，追贈蕭懷王。又過了一日，臨淄使者回報，說：“<A HREF='../人物/曹植.html' class='wise-wiki-link user-link-people' title='曹植'>臨淄侯</A>日與<A HREF='../人物/丁儀.html' class='wise-wiki-link user-link-people' title='丁儀'>丁儀</A>、<A HREF='../人物/丁廙.html' class='wise-wiki-link user-link-people' title='丁廙'>丁廙</A>兄弟二人酣飲，悖慢無禮；聞使命至，<A HREF='../人物/曹植.html' class='wise-wiki-link user-link-people' title='曹植'>臨淄侯</A>端坐不動。<A HREF='../人物/丁儀.html' class='wise-wiki-link user-link-people' title='丁儀'>丁儀</A>罵曰：‘昔日<A HREF='../人物/曹操.html' class='wise-wiki-link user-link-people' title='曹操'>先王</A>本欲立<A HREF='../人物/曹植.html' class='wise-wiki-link user-link-people' title='曹植'>吾主</A>為世子，被讒臣所阻；今王喪未遠，便問罪於骨肉，何也？’<A HREF='../人物/丁廙.html' class='wise-wiki-link user-link-people' title='丁廙'>丁廙</A>又曰：‘據<A HREF='../人物/曹植.html' class='wise-wiki-link user-link-people' title='曹植'>吾主</A>聰明冠世，自當承嗣大位，今反不得立。汝那廟堂之臣，何不識人才若此！’<A HREF='../人物/曹植.html' class='wise-wiki-link user-link-people' title='曹植'>臨淄侯</A>因怒叱武士，將臣亂棒打出。”</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>丕</A>聞之，大怒，即令<A HREF='../人物/許褚.html' class='wise-wiki-link user-link-people' title='許褚'>許褚</A>領虎衛軍三千，火速至臨淄擒<A HREF='../人物/曹植.html' class='wise-wiki-link user-link-people' title='曹植'>曹植</A>等一干人來。 <A HREF='../人物/許褚.html' class='wise-wiki-link user-link-people' title='許褚'>褚</A>奉命，引軍至臨淄城。守將攔阻，<A HREF='../人物/許褚.html' class='wise-wiki-link user-link-people' title='許褚'>褚</A>立斬之，直入城中，無一人敢當鋒銳，迳到府堂。只見<A HREF='../人物/曹植.html' class='wise-wiki-link user-link-people' title='曹植'>曹植</A>與<A HREF='../人物/丁儀.html' class='wise-wiki-link user-link-people' title='丁儀'>丁儀</A>、<A HREF='../人物/丁廙.html' class='wise-wiki-link user-link-people' title='丁廙'>丁廙</A>等盡皆醉倒。 <A HREF='../人物/許褚.html' class='wise-wiki-link user-link-people' title='許褚'>褚</A>皆縛之，載於車上，並將府下大小屬官，盡行拿解鄴郡，聽候<A HREF='../人物/曹丕.html' class='wise-wiki-link user-link-people' title='曹丕'>曹丕</A>發落。 <A HREF='../人物/曹丕.html' class='wise-wiki-link user-link-people' title='曹丕'>丕</A>下令，先將<A HREF='../人物/丁儀.html' class='wise-wiki-link user-link-people' title='丁儀'>丁儀</A>、<A HREF='../人物/丁廙.html' class='wise-wiki-link user-link-people' title='丁廙'>丁廙</A>等盡皆誅戮。 <A HREF='../人物/丁儀.html' class='wise-wiki-link user-link-people' title='丁儀'>丁儀字正禮</A>，<A HREF='../人物/丁廙.html' class='wise-wiki-link user-link-people' title='丁廙'>丁廙字敬禮</A>，沛郡人，乃一時文士；及其被殺，人多惜之。</P>
<P class=wise-wiki>卻說<A HREF='../人物/曹丕.html' class='wise-wiki-link user-link-people' title='曹丕'>曹丕</A>之母<A HREF='../人物/卞氏.html' class='wise-wiki-link user-link-people' title='卞氏'>卞氏</A>，聽得<A HREF='../人物/曹熊.html' class='wise-wiki-link user-link-people' title='曹熊'>曹熊</A>縊死，心甚悲傷；忽又聞<A HREF='../人物/曹植.html' class='wise-wiki-link user-link-people' title='曹植'>曹植</A>被擒，其黨<A HREF='../人物/丁儀.html' class='wise-wiki-link user-link-people' title='丁儀'>丁儀</A>等已殺，大驚。急出殿，召<A HREF='../人物/曹丕.html' class='wise-wiki-link user-link-people' title='曹丕'>曹丕</A>相見。 <A HREF='../人物/曹丕.html' class='wise-wiki-link user-link-people' title='曹丕'>丕</A>見<A HREF='../人物/卞氏.html' class='wise-wiki-link user-link-people' title='卞氏'>母</A>出殿，慌來拜謁。 <A HREF='../人物/卞氏.html' class='wise-wiki-link user-link-people' title='卞氏'>卞氏</A>哭謂<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“汝弟<A HREF='../人物/曹植.html' class='wise-wiki-link user-link-people' title='曹植'>植</A>平生嗜酒疏狂，蓋因自恃胸中之才，故爾放縱。汝可念同胞之情，存其性命。吾至九泉亦瞑目也。”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“兒亦深愛其才，安肯害他？今正欲戒其性耳。<A HREF='../人物/卞氏.html' class='wise-wiki-link user-link-people' title='卞氏'>母親</A>勿憂。”</P>
<P class=wise-wiki><A HREF='../人物/卞氏.html' class='wise-wiki-link user-link-people' title='卞氏'>卞氏</A>洒淚而入。 <A HREF='../人物/曹丕.html' class='wise-wiki-link user-link-people' title='曹丕'>丕</A>出偏殿，召<A HREF='../人物/曹植.html' class='wise-wiki-link user-link-people' title='曹植'>曹植</A>入見。 <A HREF='../人物/華歆.html' class='wise-wiki-link user-link-people' title='華歆'>華歆</A>問曰：“適來莫非<A HREF='../人物/卞氏.html' class='wise-wiki-link user-link-people' title='卞氏'>太后</A>勸<A HREF='../人物/曹丕.html' class='wise-wiki-link user-link-people' title='曹丕'>殿下</A>勿殺<A HREF='../人物/曹植.html' class='wise-wiki-link user-link-people' title='曹植'>子建</A>乎？”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“然。”<A HREF='../人物/華歆.html' class='wise-wiki-link user-link-people' title='華歆'>歆</A>曰：“<A HREF='../人物/曹植.html' class='wise-wiki-link user-link-people' title='曹植'>子建</A>懷才抱智，終非池中物；若不早除，必為後患。”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“<A HREF='../人物/卞氏.html' class='wise-wiki-link user-link-people' title='卞氏'>母</A>命不可違。”<A HREF='../人物/華歆.html' class='wise-wiki-link user-link-people' title='華歆'>歆</A>曰：“人皆言<A HREF='../人物/曹植.html' class='wise-wiki-link user-link-people' title='曹植'>子建</A>出口成章，臣未深信。<A HREF='../人物/曹丕.html' class='wise-wiki-link user-link-people' title='曹丕'>主上</A>可召入，以才試之。若不能，即殺之；若果能，則貶之，以絕天下文人之口。”<A HREF='../人物/曹丕.html' class='wise-wiki-link user-link-people' title='曹丕'>丕</A>從之。須臾，<A HREF='../人物/曹植.html' class='wise-wiki-link user-link-people' title='曹植'>曹植</A>入見，惶恐伏拜請罪。 <A HREF='../人物/曹丕.html' class='wise-wiki-link user-link-people' title='曹丕'>丕</A>曰：“吾與汝情雖兄弟，義屬君臣；汝安敢恃才蔑禮？昔<A HREF='../人物/曹操.html' class='wise-wiki-link user-link-people' title='曹操'>先君</A>在日，汝常以文章誇示於人，吾深疑汝必用他人代筆。吾今限汝行七步吟詩一首。若果能，則免一死；若不能，則從重治罪，決不姑恕。”<A HREF='../人物/曹植.html' class='wise-wiki-link user-link-people' title='曹植'>植</A>曰：“願乞題目。”時殿上懸一水墨畫，畫著兩隻牛，鬥於土牆之下，一牛墜井而亡。 <A HREF='../人物/曹丕.html' class='wise-wiki-link user-link-people' title='曹丕'>丕</A>指畫曰：“即以此畫為題。詩中不許犯著‘二牛斗牆下，一牛墜井死’字樣。”<A HREF='../人物/曹植.html' class='wise-wiki-link user-link-people' title='曹植'>植</A>行七步，其詩已成。詩曰：</P>
<DIV class='wise-wiki-p user-letter'><P class='wise-wiki user-letter'>兩肉齊道行，頭上帶凹骨。相遇凷山下，欻起相搪突。二敵不俱剛，一肉臥土窟。非是力不如，盛氣不洩畢。</P></DIV>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>曹丕</A>及群臣皆驚。 <A HREF='../人物/曹丕.html' class='wise-wiki-link user-link-people' title='曹丕'>丕</A>又曰：“七步成章，吾猶以為遲。汝能應聲而作詩一首否？”<A HREF='../人物/曹植.html' class='wise-wiki-link user-link-people' title='曹植'>植</A>曰：“願即命題。”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“吾與汝乃兄弟也。以此為題。亦不許犯著‘兄弟’字樣。”<A HREF='../人物/曹植.html' class='wise-wiki-link user-link-people' title='曹植'>植</A>略不思索，即口占一首曰：</P>
<DIV class='wise-wiki-p user-letter'><P class='wise-wiki user-letter'>煮豆燃豆萁，豆在釜中泣。本是同根生，相煎何太急！</P></DIV>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>曹丕</A>聞之，潸然淚下。其母<A HREF='../人物/卞氏.html' class='wise-wiki-link user-link-people' title='卞氏'>卞氏</A>，從殿後出曰：“<A HREF='../人物/曹丕.html' class='wise-wiki-link user-link-people' title='曹丕'>兄</A>何逼<A HREF='../人物/曹植.html' class='wise-wiki-link user-link-people' title='曹植'>弟</A>之甚耶？”<A HREF='../人物/曹丕.html' class='wise-wiki-link user-link-people' title='曹丕'>丕</A>慌忙離坐告曰：“國法不可廢耳。”於是貶<A HREF='../人物/曹植.html' class='wise-wiki-link user-link-people' title='曹植'>曹植</A>為安鄉侯。 <A HREF='../人物/曹植.html' class='wise-wiki-link user-link-people' title='曹植'>植</A>拜辭上馬而去。</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>曹丕</A>自繼位之後，法令一新，威逼<A HREF='../人物/劉協.html' class='wise-wiki-link user-link-people' title='劉協'>漢帝</A>，甚於<A HREF='../人物/曹操.html' class='wise-wiki-link user-link-people' title='曹操'>其父</A>。早有細作報入成都。 <A HREF='../人物/劉備.html' class='wise-wiki-link user-link-people' title='劉備'>漢中王</A>聞之，大驚，即與文武商議曰：“<A HREF='../人物/曹操.html' class='wise-wiki-link user-link-people' title='曹操'>曹操</A>已死，<A HREF='../人物/曹丕.html' class='wise-wiki-link user-link-people' title='曹丕'>曹丕</A>繼位，威逼<A HREF='../人物/劉協.html' class='wise-wiki-link user-link-people' title='劉協'>天子</A>，更甚於<A HREF='../人物/曹操.html' class='wise-wiki-link user-link-people' title='曹操'>操</A>。東吳<A HREF='../人物/孫權.html' class='wise-wiki-link user-link-people' title='孫權'>孫權</A>，拱手稱臣。孤欲先伐東吳，以報<A HREF='../人物/關羽.html' class='wise-wiki-link user-link-people' title='關羽'>雲長</A>之仇；次討中原，以除亂賊。”言未畢，<A HREF='../人物/廖化.html' class='wise-wiki-link user-link-people' title='廖化'>廖化</A>出班，哭拜於地曰：“<A HREF='../人物/關羽.html' class='wise-wiki-link user-link-people' title='關羽'>關公</A>父子遇害，實<A HREF='../人物/劉封.html' class='wise-wiki-link user-link-people' title='劉封'>劉封</A>、<A HREF='../人物/孟達.html' class='wise-wiki-link user-link-people' title='孟達'>孟達</A>之罪。乞誅此二賊。”<A HREF='../人物/劉備.html' class='wise-wiki-link user-link-people' title='劉備'>玄德</A>便欲遣人擒之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>諫曰：“不可。且宜緩圖之。急則生變矣。可升此二人為郡守，分調開去。然後可擒。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>從之，遂遣使升<A HREF='../人物/劉封.html' class='wise-wiki-link user-link-people' title='劉封'>劉封</A>去守綿竹。原來<A HREF='../人物/彭羕.html' class='wise-wiki-link user-link-people' title='彭羕'>彭羕</A>與<A HREF='../人物/孟達.html' class='wise-wiki-link user-link-people' title='孟達'>孟達</A>甚厚，聽知此事，急回家作書，遣心腹人馳報<A HREF='../人物/孟達.html' class='wise-wiki-link user-link-people' title='孟達'>孟達</A>。使者方出南門外，被<A HREF='../人物/馬超.html' class='wise-wiki-link user-link-people' title='馬超'>馬超</A>巡視軍捉獲，解見<A HREF='../人物/馬超.html' class='wise-wiki-link user-link-people' title='馬超'>馬超</A>。 <A HREF='../人物/馬超.html' class='wise-wiki-link user-link-people' title='馬超'>超</A>審知此事，即往見<A HREF='../人物/彭羕.html' class='wise-wiki-link user-link-people' title='彭羕'>彭羕</A>。 <A HREF='../人物/彭羕.html' class='wise-wiki-link user-link-people' title='彭羕'>羕</A>接入，置酒相待。酒至數巡，<A HREF='../人物/馬超.html' class='wise-wiki-link user-link-people' title='馬超'>超</A>以言挑之曰：“昔<A HREF='../人物/劉備.html' class='wise-wiki-link user-link-people' title='劉備'>漢中王</A>待公甚厚，今何漸薄也？”<A HREF='../人物/彭羕.html' class='wise-wiki-link user-link-people' title='彭羕'>羕</A>因酒醉，恨罵曰：“老革荒悖，吾必有以報之！”<A HREF='../人物/馬超.html' class='wise-wiki-link user-link-people' title='馬超'>超</A>又探曰：“某亦懷怨心久矣。”<A HREF='../人物/彭羕.html' class='wise-wiki-link user-link-people' title='彭羕'>羕</A>曰：“<A HREF='../人物/馬超.html' class='wise-wiki-link user-link-people' title='馬超'>公</A>起本部軍，結連<A HREF='../人物/孟達.html' class='wise-wiki-link user-link-people' title='孟達'>孟達</A>為外合，某領川兵為內應，大事可圖也。”<A HREF='../人物/馬超.html' class='wise-wiki-link user-link-people' title='馬超'>超</A>曰：“<A HREF='../人物/彭羕.html' class='wise-wiki-link user-link-people' title='彭羕'>先生</A>之言甚當。來日再議。”<A HREF='../人物/馬超.html' class='wise-wiki-link user-link-people' title='馬超'>超</A>辭了<A HREF='../人物/彭羕.html' class='wise-wiki-link user-link-people' title='彭羕'>彭羕</A>，即將人與書解見<A HREF='../人物/劉備.html' class='wise-wiki-link user-link-people' title='劉備'>漢中王</A>，細言其事。 <A HREF='../人物/劉備.html' class='wise-wiki-link user-link-people' title='劉備'>玄德</A>大怒，即令擒<A HREF='../人物/彭羕.html' class='wise-wiki-link user-link-people' title='彭羕'>彭羕</A>下獄，拷問其情。 <A HREF='../人物/彭羕.html' class='wise-wiki-link user-link-people' title='彭羕'>羕</A>在獄中，悔之無及。 <A HREF='../人物/劉備.html' class='wise-wiki-link user-link-people' title='劉備'>玄德</A>問<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/彭羕.html' class='wise-wiki-link user-link-people' title='彭羕'>彭羕</A>有謀反之意，當何以治之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/彭羕.html' class='wise-wiki-link user-link-people' title='彭羕'>羕</A>雖狂士，然留之久必生禍。”於是<A HREF='../人物/劉備.html' class='wise-wiki-link user-link-people' title='劉備'>玄德</A>賜<A HREF='../人物/彭羕.html' class='wise-wiki-link user-link-people' title='彭羕'>彭羕</A>死於獄。</P>
<P class=wise-wiki><A HREF='../人物/彭羕.html' class='wise-wiki-link user-link-people' title='彭羕'>羕</A>既死，有人報知<A HREF='../人物/孟達.html' class='wise-wiki-link user-link-people' title='孟達'>孟達</A>。 <A HREF='../人物/孟達.html' class='wise-wiki-link user-link-people' title='孟達'>達</A>大驚，舉止失錯。忽使命至，調<A HREF='../人物/劉封.html' class='wise-wiki-link user-link-people' title='劉封'>劉封</A>回守綿竹去訖。 <A HREF='../人物/孟達.html' class='wise-wiki-link user-link-people' title='孟達'>孟達</A>慌請上庸、房陵都尉<A HREF='../人物/申耽.html' class='wise-wiki-link user-link-people' title='申耽'>申耽</A>、<A HREF='../人物/申儀.html' class='wise-wiki-link user-link-people' title='申儀'>申儀</A>弟兄二人商議曰：“我與<A HREF='../人物/法正.html' class='wise-wiki-link user-link-people' title='法正'>法孝直</A>同有功於<A HREF='../人物/劉備.html' class='wise-wiki-link user-link-people' title='劉備'>漢中王</A>；今<A HREF='../人物/法正.html' class='wise-wiki-link user-link-people' title='法正'>孝直</A>已死，而<A HREF='../人物/劉備.html' class='wise-wiki-link user-link-people' title='劉備'>漢中王</A>忘我前功，乃欲見害，為之奈何？”<A HREF='../人物/申耽.html' class='wise-wiki-link user-link-people' title='申耽'>耽</A>曰：“某有一計，使<A HREF='../人物/劉備.html' class='wise-wiki-link user-link-people' title='劉備'>漢中王</A>不能加害於<A HREF='../人物/孟達.html' class='wise-wiki-link user-link-people' title='孟達'>公</A>。”<A HREF='../人物/孟達.html' class='wise-wiki-link user-link-people' title='孟達'>達</A>大喜，急問何計。 <A HREF='../人物/申耽.html' class='wise-wiki-link user-link-people' title='申耽'>耽</A>曰：“吾弟兄欲投魏久矣；<A HREF='../人物/孟達.html' class='wise-wiki-link user-link-people' title='孟達'>公</A>可作一表，辭了<A HREF='../人物/劉備.html' class='wise-wiki-link user-link-people' title='劉備'>漢中王</A>，投魏王<A HREF='../人物/曹丕.html' class='wise-wiki-link user-link-people' title='曹丕'>曹丕</A>，<A HREF='../人物/曹丕.html' class='wise-wiki-link user-link-people' title='曹丕'>丕</A>必重用。吾二人亦隨後來降也。”<A HREF='../人物/孟達.html' class='wise-wiki-link user-link-people' title='孟達'>達</A>猛然省悟，即寫表一通，付與來使；當晚引五十餘騎投魏去了。使命持表回成都，奏<A HREF='../人物/劉備.html' class='wise-wiki-link user-link-people' title='劉備'>漢中王</A>，言<A HREF='../人物/孟達.html' class='wise-wiki-link user-link-people' title='孟達'>孟達</A>投魏之事。 <A HREF='../人物/劉備.html' class='wise-wiki-link user-link-people' title='劉備'>先主</A>大怒，覽其表曰：</P>
<DIV class='wise-wiki-p user-letter'><P class='wise-wiki user-letter'>臣<A HREF='../人物/孟達.html' class='wise-wiki-link user-link-people' title='孟達'>達</A>伏惟<A HREF='../人物/劉備.html' class='wise-wiki-link user-link-people' title='劉備'>殿下</A>將建<A HREF='../人物/伊尹.html' class='wise-wiki-link user-link-people' title='伊尹'>伊</A>、<A HREF='../人物/姜子牙.html' class='wise-wiki-link user-link-people' title='姜子牙'>呂</A>之業，追<A HREF='../人物/齊桓公.html' class='wise-wiki-link user-link-people' title='齊桓公'>桓</A>、<A HREF='../人物/晉文公.html' class='wise-wiki-link user-link-people' title='晉文公'>文</A>之功，大事草創，假勢吳、楚，是以有為之士，望風歸順。 <A HREF='../人物/孟達.html' class='wise-wiki-link user-link-people' title='孟達'>臣</A>委質以來，愆戾山積；<A HREF='../人物/孟達.html' class='wise-wiki-link user-link-people' title='孟達'>臣</A>猶自知，況於君乎？今王朝英俊鱗集，<A HREF='../人物/孟達.html' class='wise-wiki-link user-link-people' title='孟達'>臣</A>內無輔佐之器，外無將領之才，列次功臣，誠足自愧！</P>
<P class='wise-wiki user-letter'><A HREF='../人物/孟達.html' class='wise-wiki-link user-link-people' title='孟達'>臣</A>聞<A HREF='../人物/范蠡.html' class='wise-wiki-link user-link-people' title='范蠡'>范蠡</A>識微，浮於五湖；舅犯謝罪，逡巡河上。夫際會之間，請命乞身，何哉：欲潔去就之分也。況臣卑鄙，無元功巨勳，自係於時，竊慕前賢，早思遠恥。昔<A HREF='../人物/申生.html' class='wise-wiki-link user-link-people' title='申生'>申生</A>至孝，見疑於親；<A HREF='../人物/伍子胥.html' class='wise-wiki-link user-link-people' title='伍子胥'>子胥</A>至忠，見誅於君；<A HREF='../人物/蒙恬.html' class='wise-wiki-link user-link-people' title='蒙恬'>蒙恬</A>拓境而被大刑，<A HREF='../人物/樂毅.html' class='wise-wiki-link user-link-people' title='樂毅'>樂毅</A>破齊而遭讒佞。 <A HREF='../人物/孟達.html' class='wise-wiki-link user-link-people' title='孟達'>臣</A>每讀其書，未嘗不感慨流涕；而親當其事，益用傷悼！</P>
<P class='wise-wiki user-letter'>邇者，荊州覆敗，大臣失節，百無一還；惟臣尋事，自致房陵、上庸，而復乞身自放於外。伏想<A HREF='../人物/劉備.html' class='wise-wiki-link user-link-people' title='劉備'>殿下</A>聖恩感悟，愍臣之心，悼臣之舉。 <A HREF='../人物/孟達.html' class='wise-wiki-link user-link-people' title='孟達'>臣</A>誠小人，不能始終。知而為之，敢謂非罪？ <A HREF='../人物/孟達.html' class='wise-wiki-link user-link-people' title='孟達'>臣</A>每聞“交絕無惡聲，去臣無怨辭”。 <A HREF='../人物/孟達.html' class='wise-wiki-link user-link-people' title='孟達'>臣</A>過奉教於君子，願<A HREF='../人物/劉備.html' class='wise-wiki-link user-link-people' title='劉備'>君王</A>勉之。 <A HREF='../人物/孟達.html' class='wise-wiki-link user-link-people' title='孟達'>臣</A>不勝惶恐之至！</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>看畢，大怒曰：“<A HREF='../人物/孟達.html' class='wise-wiki-link user-link-people' title='孟達'>匹夫</A>叛吾，安敢以文辭相戲耶！”即欲起兵擒之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“可就遣<A HREF='../人物/劉封.html' class='wise-wiki-link user-link-people' title='劉封'>劉封</A>進兵，令二虎相並；<A HREF='../人物/劉封.html' class='wise-wiki-link user-link-people' title='劉封'>劉封</A>或有功，或敗績，必歸成都，就而除之，可絕兩害。”<A HREF='../人物/劉備.html' class='wise-wiki-link user-link-people' title='劉備'>玄德</A>從之，遂遣使到綿竹，傳諭<A HREF='../人物/劉封.html' class='wise-wiki-link user-link-people' title='劉封'>劉封</A>。 <A HREF='../人物/劉封.html' class='wise-wiki-link user-link-people' title='劉封'>封</A>受命，率兵來擒<A HREF='../人物/孟達.html' class='wise-wiki-link user-link-people' title='孟達'>孟達</A>。</P>
<P class=wise-wiki>卻說<A HREF='../人物/曹丕.html' class='wise-wiki-link user-link-people' title='曹丕'>曹丕</A>正聚文武議事，忽近臣奏曰：“蜀將<A HREF='../人物/孟達.html' class='wise-wiki-link user-link-people' title='孟達'>孟達</A>來降。”<A HREF='../人物/曹丕.html' class='wise-wiki-link user-link-people' title='曹丕'>丕</A>召入問曰：“汝此來，莫非詐降乎？”<A HREF='../人物/孟達.html' class='wise-wiki-link user-link-people' title='孟達'>達</A>曰：“臣為不救<A HREF='../人物/關羽.html' class='wise-wiki-link user-link-people' title='關羽'>關公</A>之危，<A HREF='../人物/劉備.html' class='wise-wiki-link user-link-people' title='劉備'>漢中王</A>欲殺臣，因此懼罪來降，別無他意。”<A HREF='../人物/曹丕.html' class='wise-wiki-link user-link-people' title='曹丕'>曹丕</A>尚未准信，忽報<A HREF='../人物/劉封.html' class='wise-wiki-link user-link-people' title='劉封'>劉封</A>引五萬兵來取襄陽，單搦<A HREF='../人物/孟達.html' class='wise-wiki-link user-link-people' title='孟達'>孟達</A>廝殺。 <A HREF='../人物/曹丕.html' class='wise-wiki-link user-link-people' title='曹丕'>丕</A>曰：“汝既是真心，便可去襄陽取<A HREF='../人物/劉封.html' class='wise-wiki-link user-link-people' title='劉封'>劉封</A>首級來，孤方准信。”<A HREF='../人物/孟達.html' class='wise-wiki-link user-link-people' title='孟達'>達</A>曰：“臣以利害說之，不必動兵，令<A HREF='../人物/劉封.html' class='wise-wiki-link user-link-people' title='劉封'>劉封</A>亦來降也。”<A HREF='../人物/曹丕.html' class='wise-wiki-link user-link-people' title='曹丕'>丕</A>大喜，遂加<A HREF='../人物/孟達.html' class='wise-wiki-link user-link-people' title='孟達'>孟達</A>為散騎常侍、建武將軍、平陽亭侯，領新城太守，去守襄陽、樊城。原來<A HREF='../人物/夏侯尚.html' class='wise-wiki-link user-link-people' title='夏侯尚'>夏侯尚</A>、<A HREF='../人物/徐晃.html' class='wise-wiki-link user-link-people' title='徐晃'>徐晃</A>已先在襄陽，正將收取上庸諸部。 <A HREF='../人物/孟達.html' class='wise-wiki-link user-link-people' title='孟達'>孟達</A>到了襄陽，與二將禮畢，探得<A HREF='../人物/劉封.html' class='wise-wiki-link user-link-people' title='劉封'>劉封</A>離城五十里下寨。 <A HREF='../人物/孟達.html' class='wise-wiki-link user-link-people' title='孟達'>達</A>即修書一封，使人齎赴蜀寨招降<A HREF='../人物/劉封.html' class='wise-wiki-link user-link-people' title='劉封'>劉封</A>。 <A HREF='../人物/劉封.html' class='wise-wiki-link user-link-people' title='劉封'>劉封</A>覽書大怒曰：“<A HREF='../人物/孟達.html' class='wise-wiki-link user-link-people' title='孟達'>此賊</A>誤吾叔侄之義，又間吾父子之親，使吾為不忠不孝之人也！”遂扯碎來書，斬其使。次日，引軍前來搦戰。</P>
<P class=wise-wiki><A HREF='../人物/孟達.html' class='wise-wiki-link user-link-people' title='孟達'>孟達</A>知<A HREF='../人物/劉封.html' class='wise-wiki-link user-link-people' title='劉封'>劉封</A>扯書斬使，勃然大怒，亦領兵出迎。兩陣對圓，<A HREF='../人物/劉封.html' class='wise-wiki-link user-link-people' title='劉封'>封</A>立馬於門旗下，以刀指罵曰：“<A HREF='../人物/孟達.html' class='wise-wiki-link user-link-people' title='孟達'>背國反賊</A>，安敢亂言！”<A HREF='../人物/孟達.html' class='wise-wiki-link user-link-people' title='孟達'>孟達</A>曰：“汝死已臨頭，還自執迷不省！”<A HREF='../人物/劉封.html' class='wise-wiki-link user-link-people' title='劉封'>封</A>大怒，拍馬輪刀，直奔<A HREF='../人物/孟達.html' class='wise-wiki-link user-link-people' title='孟達'>孟達</A>。戰不三合，<A HREF='../人物/孟達.html' class='wise-wiki-link user-link-people' title='孟達'>達</A>敗走，<A HREF='../人物/劉封.html' class='wise-wiki-link user-link-people' title='劉封'>封</A>乘虛追殺二十餘里，一聲喊起，伏兵盡出。左邊<A HREF='../人物/夏侯尚.html' class='wise-wiki-link user-link-people' title='夏侯尚'>夏侯尚</A>殺來，右邊<A HREF='../人物/徐晃.html' class='wise-wiki-link user-link-people' title='徐晃'>徐晃</A>殺來，<A HREF='../人物/孟達.html' class='wise-wiki-link user-link-people' title='孟達'>孟達</A>回身复戰；三軍夾攻。 <A HREF='../人物/劉封.html' class='wise-wiki-link user-link-people' title='劉封'>劉封</A>大敗而走，連夜奔回上庸，背後魏兵趕來。 <A HREF='../人物/劉封.html' class='wise-wiki-link user-link-people' title='劉封'>劉封</A>到城下叫門，城上亂箭射下。 <A HREF='../人物/申耽.html' class='wise-wiki-link user-link-people' title='申耽'>申耽</A>在敵樓上叫曰：“吾已降了魏也！”<A HREF='../人物/劉封.html' class='wise-wiki-link user-link-people' title='劉封'>封</A>大怒，欲要攻城，背後追軍將至。 <A HREF='../人物/劉封.html' class='wise-wiki-link user-link-people' title='劉封'>封</A>立腳不牢，只得望房陵而奔，見城上已盡插魏旗。 <A HREF='../人物/申儀.html' class='wise-wiki-link user-link-people' title='申儀'>申儀</A>在敵樓上將旗一颭，城後一彪軍出，旗上大書“右將軍<A HREF='../人物/徐晃.html' class='wise-wiki-link user-link-people' title='徐晃'>徐晃</A>”。 <A HREF='../人物/劉封.html' class='wise-wiki-link user-link-people' title='劉封'>封</A>抵敵不住，急望西川而走。 <A HREF='../人物/徐晃.html' class='wise-wiki-link user-link-people' title='徐晃'>晃</A>乘勢追殺。 <A HREF='../人物/劉封.html' class='wise-wiki-link user-link-people' title='劉封'>劉封</A>部下只剩得百餘騎，到了成都，入見<A HREF='../人物/劉備.html' class='wise-wiki-link user-link-people' title='劉備'>漢中王</A>，哭拜於地，細奏前事。 <A HREF='../人物/劉備.html' class='wise-wiki-link user-link-people' title='劉備'>玄德</A>怒曰：“<A HREF='../人物/劉封.html' class='wise-wiki-link user-link-people' title='劉封'>辱子</A>有何面目復來見吾！”<A HREF='../人物/劉封.html' class='wise-wiki-link user-link-people' title='劉封'>封</A>曰：“<A HREF='../人物/關羽.html' class='wise-wiki-link user-link-people' title='關羽'>叔父</A>之難，非兒不救，因<A HREF='../人物/孟達.html' class='wise-wiki-link user-link-people' title='孟達'>孟達</A>諫阻故耳。”<A HREF='../人物/劉備.html' class='wise-wiki-link user-link-people' title='劉備'>玄德</A>轉怒曰：“汝須食人食、穿人衣，非土木偶人！安可聽<A HREF='../人物/孟達.html' class='wise-wiki-link user-link-people' title='孟達'>讒賊</A>所阻！”命左右推出斬之。 <A HREF='../人物/劉備.html' class='wise-wiki-link user-link-people' title='劉備'>漢中王</A>既斬<A HREF='../人物/劉封.html' class='wise-wiki-link user-link-people' title='劉封'>劉封</A>，後聞<A HREF='../人物/孟達.html' class='wise-wiki-link user-link-people' title='孟達'>孟達</A>招之，毀書斬使之事，心中頗悔；又哀痛<A HREF='../人物/關羽.html' class='wise-wiki-link user-link-people' title='關羽'>關公</A>，以致染病，因此按兵不動。</P>
<P class=wise-wiki>且說魏王<A HREF='../人物/曹丕.html' class='wise-wiki-link user-link-people' title='曹丕'>曹丕</A>，自即王位，將文武官僚，盡皆升賞；遂統甲兵三十萬，南巡沛國譙縣，大饗先塋。鄉中父老，揚塵遮道，奉觴進酒，效<A HREF='../人物/劉邦.html' class='wise-wiki-link user-link-people' title='劉邦'>漢高祖</A>還沛之事。人報大將軍<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>病危，<A HREF='../人物/曹丕.html' class='wise-wiki-link user-link-people' title='曹丕'>丕</A>即還鄴郡。時<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>已卒，<A HREF='../人物/曹丕.html' class='wise-wiki-link user-link-people' title='曹丕'>丕</A>為挂孝，以厚禮殯葬。</P>
<P class=wise-wiki>是歲八月間，報稱石邑縣鳳凰來儀，臨淄城麒麟出現，黃龍現於鄴郡。於是中郎將<A HREF='../人物/李伏.html' class='wise-wiki-link user-link-people' title='李伏'>李伏</A>、太史丞<A HREF='../人物/許芝.html' class='wise-wiki-link user-link-people' title='許芝'>許芝</A>商議：種種瑞徵，乃魏當代漢之兆，可安排受禪之禮，令<A HREF='../人物/劉協.html' class='wise-wiki-link user-link-people' title='劉協'>漢帝</A>將天下讓於<A HREF='../人物/曹丕.html' class='wise-wiki-link user-link-people' title='曹丕'>魏王</A>。遂同<A HREF='../人物/華歆.html' class='wise-wiki-link user-link-people' title='華歆'>華歆</A>、<A HREF='../人物/王朗.html' class='wise-wiki-link user-link-people' title='王朗'>王朗</A>、<A HREF='../人物/辛毗.html' class='wise-wiki-link user-link-people' title='辛毗'>辛毗</A>、<A HREF='../人物/賈詡.html' class='wise-wiki-link user-link-people' title='賈詡'>賈詡</A>、<A HREF='../人物/劉廙.html' class='wise-wiki-link user-link-people' title='劉廙'>劉廙</A>、<A HREF='../人物/劉曄.html' class='wise-wiki-link user-link-people' title='劉曄'>劉曄</A>、<A HREF='../人物/陳矯.html' class='wise-wiki-link user-link-people' title='陳矯'>陳矯</A>、<A HREF='../人物/陳群.html' class='wise-wiki-link user-link-people' title='陳群'>陳群</A>、<A HREF='../人物/桓階.html' class='wise-wiki-link user-link-people' title='桓階'>桓階</A>等，一班文武官僚，四十餘人，直入內殿，來奏<A HREF='../人物/劉協.html' class='wise-wiki-link user-link-people' title='劉協'>漢獻帝</A>，請禪位於魏王<A HREF='../人物/曹丕.html' class='wise-wiki-link user-link-people' title='曹丕'>曹丕</A>。正是：</P>
<DIV class='wise-wiki-p user-poem'><P class='wise-wiki user-poem'>魏家社稷今將建，</P>
<P class='wise-wiki user-poem'>漢代江山忽已移。</P></DIV>
未知<A HREF='../人物/劉協.html' class='wise-wiki-link user-link-people' title='劉協'>獻帝</A>如何回答，且看下文分解。

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='078.html' class='navigator'>上一頁</A></SPAN> <SPAN class='navigator'><A HREF='080.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01092秒。</DIV></BODY>
</HTML>