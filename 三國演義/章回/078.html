<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第七十八回　治風疾神醫身死　傳遺命奸雄數終 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='077.html' class='navigator'>上一頁</A></SPAN> <SPAN class='navigator'><A HREF='079.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第七十八回　治風疾神醫身死　傳遺命奸雄數終</H1>



<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>漢中王</A>聞<A HREF='../人物/關羽.html' class='wise-wiki-link user-link-people' title='關羽'>關公</A>父子遇害，哭倒於地；眾文武急救，半晌方醒，扶入內殿。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>勸曰：“<A HREF='../人物/劉備.html' class='wise-wiki-link user-link-people' title='劉備'>王上</A>少憂：自古道：‘死生有命。’<A HREF='../人物/關羽.html' class='wise-wiki-link user-link-people' title='關羽'>關公</A>平日剛而自矜，故今日有此禍。<A HREF='../人物/劉備.html' class='wise-wiki-link user-link-people' title='劉備'>王上</A>且宜保養尊體，徐圖報仇。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“孤與<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二弟<A HREF='001.html' class='wise-wiki-link user-link-chapter' title='第一回　宴桃園豪傑三結義　斬黃巾英雄首立功'>桃園結義</A>時，誓同生死。今<A HREF='../人物/關羽.html' class='wise-wiki-link user-link-people' title='關羽'>雲長</A>已亡，孤豈能獨享富貴乎！”言未已，只見<A HREF='../人物/關興.html' class='wise-wiki-link user-link-people' title='關興'>關興</A>號慟而來。 <A HREF='../人物/劉備.html' class='wise-wiki-link user-link-people' title='劉備'>玄德</A>見了，大叫一聲，又哭絕於地。眾官救醒。一日哭絕三五次，三日水漿不進，只是痛哭；淚濕衣襟，斑斑成血。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>與眾官再三勸解。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“孤與東吳，誓不同日月也！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“聞東吳將<A HREF='../人物/關羽.html' class='wise-wiki-link user-link-people' title='關羽'>關公</A>首級獻與<A HREF='../人物/曹操.html' class='wise-wiki-link user-link-people' title='曹操'>曹操</A>，<A HREF='../人物/曹操.html' class='wise-wiki-link user-link-people' title='曹操'>操</A>以王侯禮祭葬之。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“此何意也？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此是東吳欲移禍於<A HREF='../人物/曹操.html' class='wise-wiki-link user-link-people' title='曹操'>曹操</A>，<A HREF='../人物/曹操.html' class='wise-wiki-link user-link-people' title='曹操'>操</A>知其謀，故以厚禮葬<A HREF='../人物/關羽.html' class='wise-wiki-link user-link-people' title='關羽'>關公</A>，令<A HREF='../人物/劉備.html' class='wise-wiki-link user-link-people' title='劉備'>王上</A>歸怨於吳也。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾今即提兵問罪於吳，以雪吾恨！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>諫曰：“不可：方今吳欲令我伐魏，魏亦欲令我伐吳：各懷譎計，伺隙而乘。<A HREF='../人物/劉備.html' class='wise-wiki-link user-link-people' title='劉備'>主上</A>只宜按兵不動，且與<A HREF='../人物/關羽.html' class='wise-wiki-link user-link-people' title='關羽'>關公</A>發喪。待吳、魏不和，乘時而伐之，可也。”眾官又再三勸諫，<A HREF='../人物/劉備.html' class='wise-wiki-link user-link-people' title='劉備'>玄德</A>方才進膳，傳旨川中大小將士，盡皆挂孝。 <A HREF='../人物/劉備.html' class='wise-wiki-link user-link-people' title='劉備'>漢中王</A>親出南門招魂祭葬，號哭終日。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>在洛陽，自葬<A HREF='../人物/關羽.html' class='wise-wiki-link user-link-people' title='關羽'>關公</A>後，每夜合眼便見<A HREF='../人物/關羽.html' class='wise-wiki-link user-link-people' title='關羽'>關公</A>。 <A HREF='../人物/曹操.html' class='wise-wiki-link user-link-people' title='曹操'>操</A>甚驚懼，問於眾官。眾官曰：“洛陽行宮舊殿多妖，可造新殿居之。”<A HREF='../人物/曹操.html' class='wise-wiki-link user-link-people' title='曹操'>操</A>曰：“吾欲起一殿，名建始殿。恨無良工。”<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“洛陽良工有<A HREF='../人物/蘇越.html' class='wise-wiki-link user-link-people' title='蘇越'>蘇越</A>者，最有巧思。”<A HREF='../人物/曹操.html' class='wise-wiki-link user-link-people' title='曹操'>操</A>召入，令畫圖像。 <A HREF='../人物/蘇越.html' class='wise-wiki-link user-link-people' title='蘇越'>蘇越</A>畫成九間大殿，前後廊廡樓閣，呈與<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>視之曰：“汝畫甚合孤意，但恐無棟樑之材。”<A HREF='../人物/蘇越.html' class='wise-wiki-link user-link-people' title='蘇越'>蘇越</A>曰：“此去離城三十里，有一潭，名躍龍潭。前有一祠，名躍龍祠。祠傍有一株大梨樹，高十餘丈，堪作建始殿之梁。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大喜，即令人工到彼砍伐。次日，回報此樹鋸解不開，斧砍不入，不能斬伐。 <A HREF='../人物/曹操.html' class='wise-wiki-link user-link-people' title='曹操'>操</A>不信，親領數百騎，直至躍龍祠前下馬，仰觀那樹，亭亭如華蓋，直侵雲漢，並無曲節。 <A HREF='../人物/曹操.html' class='wise-wiki-link user-link-people' title='曹操'>操</A>命砍之，鄉老數人前來諫曰：“此樹已數百年矣，常有神人居其上，恐未可伐。”<A HREF='../人物/曹操.html' class='wise-wiki-link user-link-people' title='曹操'>操</A>大怒曰：“吾平生遊歷普天之下，四十馀年，上至天子，下至庶人，無不懼孤；是何妖神，敢違孤意！”言訖，拔所佩劍親自砍之：錚然有聲，血濺滿身。 <A HREF='../人物/曹操.html' class='wise-wiki-link user-link-people' title='曹操'>操</A>愕然大驚，擲劍上馬，回至宮內。是夜二更，<A HREF='../人物/曹操.html' class='wise-wiki-link user-link-people' title='曹操'>操</A>睡臥不安，坐於殿中，隱几而寐。忽見一人披髮仗劍，身穿皂衣，直至面前，指<A HREF='../人物/曹操.html' class='wise-wiki-link user-link-people' title='曹操'>操</A>喝曰：“吾乃梨樹之神也。汝蓋建始殿，意欲篡逆，卻來伐吾神木！吾知汝數盡，特來殺汝！”<A HREF='../人物/曹操.html' class='wise-wiki-link user-link-people' title='曹操'>操</A>大驚，急呼：“武士安在？”皂衣人仗劍欲砍<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>大叫一聲，忽然驚覺，頭腦疼痛不可忍；急傳旨遍求良醫；治療不能痊可。眾官皆憂。</P>
<P class=wise-wiki><A HREF='../人物/華歆.html' class='wise-wiki-link user-link-people' title='華歆'>華歆</A>入奏曰：“<A HREF='../人物/曹操.html' class='wise-wiki-link user-link-people' title='曹操'>大王</A>知有神醫<A HREF='../人物/華佗.html' class='wise-wiki-link user-link-people' title='華佗'>華佗</A>否？”<A HREF='../人物/曹操.html' class='wise-wiki-link user-link-people' title='曹操'>操</A>曰：“即江東醫<A HREF='../人物/周泰.html' class='wise-wiki-link user-link-people' title='周泰'>周泰</A>者乎？”<A HREF='../人物/華歆.html' class='wise-wiki-link user-link-people' title='華歆'>歆</A>曰：“是也。”<A HREF='../人物/曹操.html' class='wise-wiki-link user-link-people' title='曹操'>操</A>曰：“雖聞其名，未知其術。”<A HREF='../人物/華歆.html' class='wise-wiki-link user-link-people' title='華歆'>歆</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/華佗.html' class='wise-wiki-link user-link-people' title='華佗'>華佗字元化</A>，沛國譙郡人也。其醫術之妙，世所罕有：但有患者，或用藥，或用針，或用灸，隨手而愈。若患五臟六腑之疾，藥不能效者，以麻肺湯飲之，令病者如醉死，卻用尖刀剖開其腹，以藥湯洗其臟腑，病人略無疼痛。洗畢，然後以藥線縫口，用藥敷之，或一月，或二十日，即平復矣。其神妙如此。一日，<A HREF='../人物/華佗.html' class='wise-wiki-link user-link-people' title='華佗'>佗</A>行於道上，聞一人呻吟之聲。<A HREF='../人物/華佗.html' class='wise-wiki-link user-link-people' title='華佗'>佗</A>曰：‘此飲食不下之病’。問之果然。<A HREF='../人物/華佗.html' class='wise-wiki-link user-link-people' title='華佗'>佗</A>令取蒜虀汁三升飲之，吐蛇一條，長二三尺，飲食即下。廣陵太守<A HREF='../人物/陳登.html' class='wise-wiki-link user-link-people' title='陳登'>陳登</A>，心中煩懣，面赤，不能飲食，求<A HREF='../人物/華佗.html' class='wise-wiki-link user-link-people' title='華佗'>佗</A>醫治。<A HREF='../人物/華佗.html' class='wise-wiki-link user-link-people' title='華佗'>佗</A>以藥飲之，吐蟲三升，皆赤頭，首尾動搖。<A HREF='../人物/陳登.html' class='wise-wiki-link user-link-people' title='陳登'>登</A>問其故。<A HREF='../人物/華佗.html' class='wise-wiki-link user-link-people' title='華佗'>佗</A>曰：‘此因多食魚腥，故有此毒。今日雖愈，三年之後，必將復發，不可救也。’後<A HREF='../人物/陳登.html' class='wise-wiki-link user-link-people' title='陳登'>陳登</A>果三年而死。又有一人眉間生一瘤，癢不可當，令<A HREF='../人物/華佗.html' class='wise-wiki-link user-link-people' title='華佗'>佗</A>視之。<A HREF='../人物/華佗.html' class='wise-wiki-link user-link-people' title='華佗'>佗</A>曰：‘內有飛物。’人皆笑之。<A HREF='../人物/華佗.html' class='wise-wiki-link user-link-people' title='華佗'>佗</A>以刀割開，一黃雀飛去，病者即愈。有一人被犬咬足指，隨長肉二塊，一痛一癢，俱不可忍。<A HREF='../人物/華佗.html' class='wise-wiki-link user-link-people' title='華佗'>佗</A>曰：‘痛者內有針十個，癢者內有黑白棋子二枚。’人皆不信。<A HREF='../人物/華佗.html' class='wise-wiki-link user-link-people' title='華佗'>佗</A>以刀割開，果應其言。<A HREF='../人物/華佗.html' class='wise-wiki-link user-link-people' title='華佗'>此人</A>真<A HREF='../人物/扁鵲.html' class='wise-wiki-link user-link-people' title='扁鵲'>扁鵲</A>、<A HREF='../人物/倉公.html' class='wise-wiki-link user-link-people' title='倉公'>倉公</A>之流也。見居金城，離此不遠，<A HREF='../人物/曹操.html' class='wise-wiki-link user-link-people' title='曹操'>大王</A>何不召之？”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>即差人星夜請<A HREF='../人物/華佗.html' class='wise-wiki-link user-link-people' title='華佗'>華佗</A>入內，令診脈視疾。 <A HREF='../人物/華佗.html' class='wise-wiki-link user-link-people' title='華佗'>佗</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>頭腦疼痛，因患風而起。病根在腦袋中，風涎不能出。枉服湯藥，不可治療。<A HREF='../人物/華佗.html' class='wise-wiki-link user-link-people' title='華佗'>某</A>有一法：先飲麻肺湯，然後用利斧砍開腦袋，取出風涎，方可除根。”<A HREF='../人物/曹操.html' class='wise-wiki-link user-link-people' title='曹操'>操</A>大怒曰：“<A HREF='../人物/華佗.html' class='wise-wiki-link user-link-people' title='華佗'>汝</A>要殺<A HREF='../人物/曹操.html' class='wise-wiki-link user-link-people' title='曹操'>孤</A>耶！”<A HREF='../人物/華佗.html' class='wise-wiki-link user-link-people' title='華佗'>佗</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>曾聞<A HREF='../人物/關羽.html' class='wise-wiki-link user-link-people' title='關羽'>關公</A>中毒箭，傷其右臂，<A HREF='../人物/華佗.html' class='wise-wiki-link user-link-people' title='華佗'>某</A>刮骨療毒，<A HREF='../人物/關羽.html' class='wise-wiki-link user-link-people' title='關羽'>關公</A>略無懼色？今<A HREF='../人物/曹操.html' class='wise-wiki-link user-link-people' title='曹操'>大王</A>小可之疾，何多疑焉？”<A HREF='../人物/曹操.html' class='wise-wiki-link user-link-people' title='曹操'>操</A>曰：“臂痛可刮，腦袋安可砍開？汝必與<A HREF='../人物/關羽.html' class='wise-wiki-link user-link-people' title='關羽'>關公</A>情熟，乘此機會，欲報仇耳！”呼左右拏下獄中，拷問其情。 <A HREF='../人物/賈詡.html' class='wise-wiki-link user-link-people' title='賈詡'>賈詡</A>諫曰：“似此<A HREF='../人物/華佗.html' class='wise-wiki-link user-link-people' title='華佗'>良醫</A>，世罕其匹，未可廢也。”<A HREF='../人物/曹操.html' class='wise-wiki-link user-link-people' title='曹操'>操</A>叱曰：“<A HREF='../人物/華佗.html' class='wise-wiki-link user-link-people' title='華佗'>此人</A>欲乘機害<A HREF='../人物/曹操.html' class='wise-wiki-link user-link-people' title='曹操'>我</A>，正與<A HREF='../人物/吉平.html' class='wise-wiki-link user-link-people' title='吉平'>吉平</A>無異！”急令追拷。</P>
<P class=wise-wiki><A HREF='../人物/華佗.html' class='wise-wiki-link user-link-people' title='華佗'>華佗</A>在獄，有一<A HREF='../人物/吳押獄.html' class='wise-wiki-link user-link-people' title='吳押獄'>獄卒</A>，姓吳，人皆稱為“<A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>”。 <A HREF='../人物/吳押獄.html' class='wise-wiki-link user-link-people' title='吳押獄'>此人</A>每日以酒食供奉<A HREF='../人物/華佗.html' class='wise-wiki-link user-link-people' title='華佗'>華佗</A>。 <A HREF='../人物/華佗.html' class='wise-wiki-link user-link-people' title='華佗'>佗</A>感其恩，乃告曰：“我今將死，恨有《青囊書》，未傳於世。感<A HREF='../人物/吳押獄.html' class='wise-wiki-link user-link-people' title='吳押獄'>公</A>厚意，無可為報；<A HREF='../人物/華佗.html' class='wise-wiki-link user-link-people' title='華佗'>我</A>修一書，<A HREF='../人物/吳押獄.html' class='wise-wiki-link user-link-people' title='吳押獄'>公</A>可遣人送與我家，取《青囊書》來贈<A HREF='../人物/吳押獄.html' class='wise-wiki-link user-link-people' title='吳押獄'>公</A>，以繼<A HREF='../人物/華佗.html' class='wise-wiki-link user-link-people' title='華佗'>吾</A>術。”<A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>大喜曰：“我若得此書，棄了此役，醫治天下病人，以傳<A HREF='../人物/華佗.html' class='wise-wiki-link user-link-people' title='華佗'>先生</A>之德。”<A HREF='../人物/華佗.html' class='wise-wiki-link user-link-people' title='華佗'>佗</A>即修書付<A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>。 <A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>直至金城，問<A HREF='../人物/華佗.html' class='wise-wiki-link user-link-people' title='華佗'>佗</A>之妻取了《青囊書》，回至獄中，付與<A HREF='../人物/華佗.html' class='wise-wiki-link user-link-people' title='華佗'>華佗</A>。檢看畢，<A HREF='../人物/華佗.html' class='wise-wiki-link user-link-people' title='華佗'>佗</A>即將書贈與<A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>。 <A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>持回家中藏之。旬日之後，<A HREF='../人物/華佗.html' class='wise-wiki-link user-link-people' title='華佗'>華佗</A>竟死於獄中。 <A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>買棺殯殮訖，脫了差役回家，欲取《青囊書》看習，只見其妻正將書在那裡焚燒。 <A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>大驚，連忙搶奪，全卷已被燒毀，只剩得一兩葉。 <A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>怒罵其妻。妻曰：“縱然學得與<A HREF='../人物/華佗.html' class='wise-wiki-link user-link-people' title='華佗'>華佗</A>一般神妙，只落得死於牢中，要他何用？”<A HREF='../人物/吳押獄.html' class='wise-wiki-link user-link-people' title='吳押獄'>吳押獄</A>嗟嘆而止。因此《青囊書》不曾傳於世，所傳者止閹雞豬等小法，乃燒剩一兩葉中所載也。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>華佗仙術比長桑，</P>
<P class='wise-wiki user-poem'>神識如窺垣一方。</P>
<P class='wise-wiki user-poem'>惆悵人亡書亦絕，</P>
<P class='wise-wiki user-poem'>後人無復見《青囊》！</P></DIV>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>自殺<A HREF='../人物/華佗.html' class='wise-wiki-link user-link-people' title='華佗'>華佗</A>之後，病勢愈重，又憂吳、蜀之事。正慮間，近臣忽奏東吳遣使上書。 <A HREF='../人物/曹操.html' class='wise-wiki-link user-link-people' title='曹操'>操</A>取書拆視之。略曰：</P>
<DIV class='wise-wiki-p user-letter'><P class='wise-wiki user-letter'>臣<A HREF='../人物/孫權.html' class='wise-wiki-link user-link-people' title='孫權'>孫權</A>久知天命已歸<A HREF='../人物/曹操.html' class='wise-wiki-link user-link-people' title='曹操'>王上</A>，伏望早正大位，遣將剿滅<A HREF='../人物/劉備.html' class='wise-wiki-link user-link-people' title='劉備'>劉備</A>，掃平兩川，<A HREF='../人物/孫權.html' class='wise-wiki-link user-link-people' title='孫權'>臣</A>即率群下納土歸降矣。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>觀畢大笑，出示群臣曰：“<A HREF='../人物/孫權.html' class='wise-wiki-link user-link-people' title='孫權'>是兒</A>欲使吾居爐火上耶！”侍中<A HREF='../人物/陳群.html' class='wise-wiki-link user-link-people' title='陳群'>陳群</A>等奏曰：“漢室久已衰微，<A HREF='../人物/曹操.html' class='wise-wiki-link user-link-people' title='曹操'>殿下</A>功德巍巍，生靈仰望。今<A HREF='../人物/孫權.html' class='wise-wiki-link user-link-people' title='孫權'>孫權</A>稱臣歸命，此天人之應，異氣齊聲。<A HREF='../人物/曹操.html' class='wise-wiki-link user-link-people' title='曹操'>殿下</A>宜應天順人，早正大位。”<A HREF='../人物/曹操.html' class='wise-wiki-link user-link-people' title='曹操'>操</A>笑曰：“吾事漢多年，雖有功德及民，然位至於王，名爵已極，何敢更有他望？苟天命在<A HREF='../人物/曹操.html' class='wise-wiki-link user-link-people' title='曹操'>孤</A>，孤為<A HREF='../人物/周文王.html' class='wise-wiki-link user-link-people' title='周文王'>周文王</A>矣。”<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>曰：“今<A HREF='../人物/孫權.html' class='wise-wiki-link user-link-people' title='孫權'>孫權</A>既稱臣歸附，<A HREF='../人物/曹操.html' class='wise-wiki-link user-link-people' title='曹操'>王上</A>可封官賜爵，令拒<A HREF='../人物/劉備.html' class='wise-wiki-link user-link-people' title='劉備'>劉備</A>。”<A HREF='../人物/曹操.html' class='wise-wiki-link user-link-people' title='曹操'>操</A>從之，表封<A HREF='../人物/孫權.html' class='wise-wiki-link user-link-people' title='孫權'>孫權</A>為驃騎將軍南昌侯，領荊州牧。即日遣使齎誥敕赴東吳去訖。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>病勢轉加。忽一夜夢三馬同槽而食，及曉，問<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“孤向日曾夢三馬同槽，疑是<A HREF='../人物/馬騰.html' class='wise-wiki-link user-link-people' title='馬騰'>馬騰</A>父子為禍；今<A HREF='../人物/馬騰.html' class='wise-wiki-link user-link-people' title='馬騰'>騰</A>已死，昨宵复夢三馬同槽。主何吉凶？”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“祿馬吉兆也。祿馬歸於曹，<A HREF='../人物/曹操.html' class='wise-wiki-link user-link-people' title='曹操'>王上</A>何必疑乎？”<A HREF='../人物/曹操.html' class='wise-wiki-link user-link-people' title='曹操'>操</A>因此不疑。後人有詩曰：</P>
<DIV class='wise-wiki-p user-poem'><P class='wise-wiki user-poem'>三馬同槽事可疑，</P>
<P class='wise-wiki user-poem'>不知已植晉根基。</P>
<P class='wise-wiki user-poem'>曹瞞空有奸雄略，</P>
<P class='wise-wiki user-poem'>豈識朝中司馬師？</P></DIV>
<P class=wise-wiki>是夜<A HREF='../人物/曹操.html' class='wise-wiki-link user-link-people' title='曹操'>操</A>臥寢室，至三更，覺頭目昏眩，乃起，伏幾而臥。忽聞殿中聲如裂帛，<A HREF='../人物/曹操.html' class='wise-wiki-link user-link-people' title='曹操'>操</A>驚視之，忽見<A HREF='../人物/伏壽.html' class='wise-wiki-link user-link-people' title='伏壽'>伏皇后</A>、<A HREF='../人物/董貴妃.html' class='wise-wiki-link user-link-people' title='董貴妃'>董貴人</A>、二皇子並<A HREF='../人物/伏完.html' class='wise-wiki-link user-link-people' title='伏完'>伏完</A>、<A HREF='../人物/董承.html' class='wise-wiki-link user-link-people' title='董承'>董承</A>等二十餘人，渾身血污，立於愁雲之內，隱隱聞索命之聲。 <A HREF='../人物/曹操.html' class='wise-wiki-link user-link-people' title='曹操'>操</A>急拔劍望空砍去，忽然一聲響亮，震塌殿宇西南一角。 <A HREF='../人物/曹操.html' class='wise-wiki-link user-link-people' title='曹操'>操</A>驚倒於地，近侍救出，遷於別宮養病。次夜又聞殿外男女哭聲不絕。至曉，<A HREF='../人物/曹操.html' class='wise-wiki-link user-link-people' title='曹操'>操</A>召群臣入曰：“孤在戎馬之中，三十馀年，未嘗信怪異之事。今日為何如此？”群臣奏曰：“<A HREF='../人物/曹操.html' class='wise-wiki-link user-link-people' title='曹操'>大王</A>當命道士設醮修禳。”<A HREF='../人物/曹操.html' class='wise-wiki-link user-link-people' title='曹操'>操</A>歎曰：“聖人云：‘獲罪於天，無所禱也。’孤天命已盡，安可救乎？”遂不允設醮。</P>
<P class=wise-wiki>次日，覺氣沖上焦，目不見物，急召<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>商議。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>至殿門前，忽見<A HREF='../人物/伏壽.html' class='wise-wiki-link user-link-people' title='伏壽'>伏皇后</A>、<A HREF='../人物/董貴妃.html' class='wise-wiki-link user-link-people' title='董貴妃'>董貴人</A>、二皇子、<A HREF='../人物/伏完.html' class='wise-wiki-link user-link-people' title='伏完'>伏完</A>、<A HREF='../人物/董承.html' class='wise-wiki-link user-link-people' title='董承'>董承</A>等，立在陰雲之中。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>大驚昏倒，左右扶出，自此得病。 <A HREF='../人物/曹操.html' class='wise-wiki-link user-link-people' title='曹操'>操</A>召<A HREF='../人物/曹洪.html' class='wise-wiki-link user-link-people' title='曹洪'>曹洪</A>、<A HREF='../人物/陳群.html' class='wise-wiki-link user-link-people' title='陳群'>陳群</A>、<A HREF='../人物/賈詡.html' class='wise-wiki-link user-link-people' title='賈詡'>賈詡</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>等，同至臥榻前，囑以後事。 <A HREF='../人物/曹洪.html' class='wise-wiki-link user-link-people' title='曹洪'>曹洪</A>等頓首曰：“<A HREF='../人物/曹操.html' class='wise-wiki-link user-link-people' title='曹操'>大王</A>善保玉體，不日定當霍然。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>孤</A>縱橫天下三十馀年，群雄皆滅，止有江東<A HREF='../人物/孫權.html' class='wise-wiki-link user-link-people' title='孫權'>孫權</A>，西蜀<A HREF='../人物/劉備.html' class='wise-wiki-link user-link-people' title='劉備'>劉備</A>，未曾剿除。孤今病危，不能再與卿等相敘，特以家事相託：孤長子<A HREF='../人物/曹昂.html' class='wise-wiki-link user-link-people' title='曹昂'>曹昂</A>，<A HREF='../人物/劉氏.html' class='wise-wiki-link user-link-people' title='劉氏'>劉氏</A>所生，不幸早年歿於宛城。今<A HREF='../人物/卞氏.html' class='wise-wiki-link user-link-people' title='卞氏'>卞氏</A>生四子：<A HREF='../人物/曹丕.html' class='wise-wiki-link user-link-people' title='曹丕'>丕</A>、<A HREF='../人物/曹彰.html' class='wise-wiki-link user-link-people' title='曹彰'>彰</A>、<A HREF='../人物/曹植.html' class='wise-wiki-link user-link-people' title='曹植'>植</A>、<A HREF='../人物/曹熊.html' class='wise-wiki-link user-link-people' title='曹熊'>熊</A>。孤平生所愛第三子<A HREF='../人物/曹植.html' class='wise-wiki-link user-link-people' title='曹植'>植</A>，為人虛華少誠實，嗜酒放縱，因此不立；次子<A HREF='../人物/曹彰.html' class='wise-wiki-link user-link-people' title='曹彰'>曹彰</A>，勇而無謀；四子<A HREF='../人物/曹熊.html' class='wise-wiki-link user-link-people' title='曹熊'>曹熊</A>，多病難保；惟長子<A HREF='../人物/曹丕.html' class='wise-wiki-link user-link-people' title='曹丕'>曹丕</A>，篤厚恭謹，可繼我業。卿等宜輔佐之。”</P>
<P class=wise-wiki><A HREF='../人物/曹洪.html' class='wise-wiki-link user-link-people' title='曹洪'>曹洪</A>等涕泣領命而出。 <A HREF='../人物/曹操.html' class='wise-wiki-link user-link-people' title='曹操'>操</A>令近侍取平日所藏名香，分賜諸侍妾，且囑曰：“吾死之後，汝等須勤習女工，多造絲履，賣之可以得錢自給。”又命諸妾多居於銅雀台中，每日設祭，必令女伎奏樂上食。又遺命於彰德府講武城外，設立疑塚七十二，勿令後人知吾葬處：恐為人所發掘故也。囑畢，長嘆一聲，淚如雨下。須臾，氣絕而死。壽六十六歲，時建安二十五年春正月也。後人有《鄴中歌》一篇，嘆<A HREF='../人物/曹操.html' class='wise-wiki-link user-link-people' title='曹操'>曹操</A>雲：</P>
<DIV class='wise-wiki-p user-poem'><P class='wise-wiki user-poem'>鄴則鄴城水彰水，定有異人從此起。</P>
<P class='wise-wiki user-poem'>雄謀韻事與文心，君臣兄弟而父子。</P>
<P class='wise-wiki user-poem'>英雄未有俗胸中，出沒豈隨人眼底？</P>
<P class='wise-wiki user-poem'>功首罪魁非兩人，遺臭流芳本一身。</P>
<P class='wise-wiki user-poem'>文章有神霸有氣，豈能苟爾化為群？</P>
<P class='wise-wiki user-poem'>橫流築台距太行，氣與理勢相低昂。</P>
<P class='wise-wiki user-poem'>安有斯人不作逆，小不為霸大不王？</P>
<P class='wise-wiki user-poem'>霸王降作兒女鳴，無可奈何中不平。</P>
<P class='wise-wiki user-poem'>向帳明知非有益，分香未可謂無情。</P>
<P class='wise-wiki user-poem'>嗚呼！古人作事無鉅細，寂寞豪華皆有意。</P>
<P class='wise-wiki user-poem'>書生輕議塚中人，塚中笑爾書生氣！</P></DIV>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>身亡，文武百官，盡皆舉哀；一面遣人赴世子<A HREF='../人物/曹丕.html' class='wise-wiki-link user-link-people' title='曹丕'>曹丕</A>、鄢陵侯<A HREF='../人物/曹彰.html' class='wise-wiki-link user-link-people' title='曹彰'>曹彰</A>、臨淄侯<A HREF='../人物/曹植.html' class='wise-wiki-link user-link-people' title='曹植'>曹植</A>、蕭懷侯<A HREF='../人物/曹熊.html' class='wise-wiki-link user-link-people' title='曹熊'>曹熊</A>處報喪。眾官用金棺銀槨將<A HREF='../人物/曹操.html' class='wise-wiki-link user-link-people' title='曹操'>操</A>入殮，星夜舉靈櫬赴鄴郡來。 <A HREF='../人物/曹丕.html' class='wise-wiki-link user-link-people' title='曹丕'>曹丕</A>聞知父喪，放聲痛哭，率大小官員出城十里，伏道迎櫬入城，停於偏殿。官僚挂孝，聚哭於殿上。忽<A HREF='../人物/司馬孚.html' class='wise-wiki-link user-link-people' title='司馬孚'>一人</A>挺身而出曰：“請<A HREF='../人物/曹丕.html' class='wise-wiki-link user-link-people' title='曹丕'>世子</A>息哀，且議大事。”眾視之，乃中庶子<A HREF='../人物/司馬孚.html' class='wise-wiki-link user-link-people' title='司馬孚'>司馬孚</A>也。 <A HREF='../人物/司馬孚.html' class='wise-wiki-link user-link-people' title='司馬孚'>孚</A>曰：“<A HREF='../人物/曹操.html' class='wise-wiki-link user-link-people' title='曹操'>魏王</A>既薨，天下震動；當早立嗣王，以安眾心，何但哭泣耶？”群臣曰：“<A HREF='../人物/曹丕.html' class='wise-wiki-link user-link-people' title='曹丕'>世子</A>宜嗣位，但未得<A HREF='../人物/劉協.html' class='wise-wiki-link user-link-people' title='劉協'>天子</A>詔命，豈可造次而行？”兵部尚書<A HREF='../人物/陳矯.html' class='wise-wiki-link user-link-people' title='陳矯'>陳矯</A>曰：“王薨於外，愛子私立，彼此生變，則社稷危矣。”遂拔劍割下袍袖，厲聲曰：“即今日便請<A HREF='../人物/曹丕.html' class='wise-wiki-link user-link-people' title='曹丕'>世子</A>嗣位。眾官有異議者，以此袍為例！”百官悚懼。忽報<A HREF='../人物/華歆.html' class='wise-wiki-link user-link-people' title='華歆'>華歆</A>自許昌飛馬而至。眾皆大驚。須臾<A HREF='../人物/華歆.html' class='wise-wiki-link user-link-people' title='華歆'>華歆</A>入。眾問其來意。 <A HREF='../人物/華歆.html' class='wise-wiki-link user-link-people' title='華歆'>歆</A>曰：“今<A HREF='../人物/曹操.html' class='wise-wiki-link user-link-people' title='曹操'>魏王</A>薨逝，天下震動，何不早請<A HREF='../人物/曹丕.html' class='wise-wiki-link user-link-people' title='曹丕'>世子</A>嗣位？”眾官曰：“正因不及候詔命，方議欲以王后<A HREF='../人物/卞氏.html' class='wise-wiki-link user-link-people' title='卞氏'>卞氏</A>慈旨立<A HREF='../人物/曹丕.html' class='wise-wiki-link user-link-people' title='曹丕'>世子</A>為王。”<A HREF='../人物/華歆.html' class='wise-wiki-link user-link-people' title='華歆'>歆</A>曰：“吾已於<A HREF='../人物/劉協.html' class='wise-wiki-link user-link-people' title='劉協'>漢帝</A>處索得詔命在此。”眾皆踴躍稱賀。 <A HREF='../人物/華歆.html' class='wise-wiki-link user-link-people' title='華歆'>歆</A>於懷中取出詔命開讀。原來<A HREF='../人物/華歆.html' class='wise-wiki-link user-link-people' title='華歆'>華歆</A>諂事魏，故草此詔，威逼<A HREF='../人物/劉協.html' class='wise-wiki-link user-link-people' title='劉協'>獻帝</A>降之；<A HREF='../人物/劉協.html' class='wise-wiki-link user-link-people' title='劉協'>帝</A>只得聽從，故下詔即封<A HREF='../人物/曹丕.html' class='wise-wiki-link user-link-people' title='曹丕'>曹丕</A>為魏王、丞相、冀州牧。 <A HREF='../人物/曹丕.html' class='wise-wiki-link user-link-people' title='曹丕'>丕</A>即日登位，受大小官僚拜舞起居。</P>
<P class=wise-wiki>正宴會慶賀間，忽報鄢陵侯<A HREF='../人物/曹彰.html' class='wise-wiki-link user-link-people' title='曹彰'>曹彰</A>，自長安領十萬大軍來到。 <A HREF='../人物/曹丕.html' class='wise-wiki-link user-link-people' title='曹丕'>丕</A>大驚，遂問群臣曰：“<A HREF='../人物/曹彰.html' class='wise-wiki-link user-link-people' title='曹彰'>黃須小弟</A>，平日性剛，深通武藝。今提兵遠來，必與孤爭王位也。如之奈何？”忽<A HREF='../人物/賈逵.html' class='wise-wiki-link user-link-people' title='賈逵'>階下一人</A>應聲出曰：“臣請往見<A HREF='../人物/曹彰.html' class='wise-wiki-link user-link-people' title='曹彰'>鄢陵侯</A>，以片言折之。”眾皆曰：“非<A HREF='../人物/賈逵.html' class='wise-wiki-link user-link-people' title='賈逵'>大夫</A>莫能解此禍也。”正是：</P>
<DIV class='wise-wiki-p user-poem'><P class='wise-wiki user-poem'>試看曹氏丕彰事，</P>
<P class='wise-wiki user-poem'>幾作袁家譚尚爭。</P></DIV>
未知<A HREF='../人物/賈逵.html' class='wise-wiki-link user-link-people' title='賈逵'>此人</A>是誰，且看下文分解。

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='077.html' class='navigator'>上一頁</A></SPAN> <SPAN class='navigator'><A HREF='079.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01261秒。</DIV></BODY>
</HTML>