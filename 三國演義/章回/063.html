<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六十三回　諸葛亮痛哭龐統　張翼德義釋嚴顏 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='062.html' class='navigator'>上一頁</A></SPAN> <SPAN class='navigator'><A HREF='064.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六十三回　諸葛亮痛哭龐統　張翼德義釋嚴顏</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E7%9B%8A%E5%B7%9E%E4%B9%8B%E6%88%98' class='wise-wiki-external-link user-external-link-wikipedia' title='維基：益州之戰'>維基：益州之戰</A>
</UL></DIV></FIELDSET>


<P class=wise-wiki>卻說<A HREF='../人物/法正.html' class='wise-wiki-link user-link-people' title='法正'>法正</A>與<A HREF='../人物/彭羕.html' class='wise-wiki-link user-link-people' title='彭羕'>那人</A>相見，各撫掌而笑。 <A HREF='../人物/龐統.html' class='wise-wiki-link user-link-people' title='龐統'>龐統</A>問之，<A HREF='../人物/法正.html' class='wise-wiki-link user-link-people' title='法正'>正</A>曰：“<A HREF='../人物/彭羕.html' class='wise-wiki-link user-link-people' title='彭羕'>此公</A>乃廣漢人，<A HREF='../人物/彭羕.html' class='wise-wiki-link user-link-people' title='彭羕'>姓彭，名羕，字永言</A>，蜀中豪傑也。因直言觸忤<A HREF='../人物/劉璋.html' class='wise-wiki-link user-link-people' title='劉璋'>劉璋</A>，被<A HREF='../人物/劉璋.html' class='wise-wiki-link user-link-people' title='劉璋'>璋</A>鉗為徒隸，因此短髮。”<A HREF='../人物/龐統.html' class='wise-wiki-link user-link-people' title='龐統'>統</A>乃以賓禮待之，問<A HREF='../人物/彭羕.html' class='wise-wiki-link user-link-people' title='彭羕'>羕</A>從何而來。 <A HREF='../人物/彭羕.html' class='wise-wiki-link user-link-people' title='彭羕'>羕</A>曰：“吾特來救汝數万人性命。見<A HREF='../人物/劉備.html' class='wise-wiki-link user-link-people' title='劉備'>劉將軍</A>方可說。”<A HREF='../人物/法正.html' class='wise-wiki-link user-link-people' title='法正'>法正</A>忙報<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>親自謁見，請問其故。 <A HREF='../人物/彭羕.html' class='wise-wiki-link user-link-people' title='彭羕'>羕</A>曰：“<A HREF='../人物/劉備.html' class='wise-wiki-link user-link-people' title='劉備'>將軍</A>有多少軍馬在前寨？”<A HREF='../人物/劉備.html' class='wise-wiki-link user-link-people' title='劉備'>玄德</A>實告：“有<A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>在彼。”<A HREF='../人物/彭羕.html' class='wise-wiki-link user-link-people' title='彭羕'>羕</A>曰：“為將之道，豈可不知地理乎？前寨靠涪江，若決動江水，前後以兵塞之，一人無可逃也。”<A HREF='../人物/劉備.html' class='wise-wiki-link user-link-people' title='劉備'>玄德</A>大悟。 <A HREF='../人物/彭羕.html' class='wise-wiki-link user-link-people' title='彭羕'>彭羕</A>曰：“罡星在西方，太白臨於此地，當有不吉之事，切宜慎之。”<A HREF='../人物/劉備.html' class='wise-wiki-link user-link-people' title='劉備'>玄德</A>即拜<A HREF='../人物/彭羕.html' class='wise-wiki-link user-link-people' title='彭羕'>彭羕</A>為幕賓，使人密報<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/黃忠.html' class='wise-wiki-link user-link-people' title='黃忠'>黃忠</A>，教朝幕用心巡警，以防決水。 <A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>商議：“二人各輪一日；如遇敵軍到來，互相通報。”</P>
<P class=wise-wiki>卻說<A HREF='../人物/冷苞.html' class='wise-wiki-link user-link-people' title='冷苞'>冷苞</A>見當夜風雨大作，引了五千軍，迳循江邊而進，安排決江，只聽得後面喊聲大起。 <A HREF='../人物/冷苞.html' class='wise-wiki-link user-link-people' title='冷苞'>冷苞</A>知有準備，急急回軍。後面<A HREF='../人物/魏延.html' class='wise-wiki-link user-link-people' title='魏延'>魏延</A>引軍趕來，川兵自相踐踏。 <A HREF='../人物/冷苞.html' class='wise-wiki-link user-link-people' title='冷苞'>冷苞</A>正奔走間，撞著<A HREF='../人物/魏延.html' class='wise-wiki-link user-link-people' title='魏延'>魏延</A>。交馬不數合，被<A HREF='../人物/魏延.html' class='wise-wiki-link user-link-people' title='魏延'>魏延</A>活捉去了。比及<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>、<A HREF='../人物/雷同.html' class='wise-wiki-link user-link-people' title='雷同'>雷同</A>來接應時，又被<A HREF='../人物/黃忠.html' class='wise-wiki-link user-link-people' title='黃忠'>黃忠</A>一軍殺來。 <A HREF='../人物/魏延.html' class='wise-wiki-link user-link-people' title='魏延'>魏延</A>解<A HREF='../人物/冷苞.html' class='wise-wiki-link user-link-people' title='冷苞'>冷苞</A>到涪關。 <A HREF='../人物/劉備.html' class='wise-wiki-link user-link-people' title='劉備'>玄德</A>責之曰：“吾以仁義相待，放<A HREF='../人物/冷苞.html' class='wise-wiki-link user-link-people' title='冷苞'>汝</A>回去，何敢背<A HREF='../人物/劉備.html' class='wise-wiki-link user-link-people' title='劉備'>我</A>！今次難饒！”將<A HREF='../人物/冷苞.html' class='wise-wiki-link user-link-people' title='冷苞'>冷苞</A>推出斬之，重賞<A HREF='../人物/魏延.html' class='wise-wiki-link user-link-people' title='魏延'>魏延</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>設宴款待<A HREF='../人物/彭羕.html' class='wise-wiki-link user-link-people' title='彭羕'>彭羕</A>。忽報荊州<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>軍師特遣<A HREF='../人物/馬良.html' class='wise-wiki-link user-link-people' title='馬良'>馬良</A>奉書至此。 <A HREF='../人物/劉備.html' class='wise-wiki-link user-link-people' title='劉備'>玄德</A>召入問之。 <A HREF='../人物/馬良.html' class='wise-wiki-link user-link-people' title='馬良'>馬良</A>禮畢曰：“荊州平安，不勞<A HREF='../人物/劉備.html' class='wise-wiki-link user-link-people' title='劉備'>主公</A>憂念。”遂呈上<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>書信。 <A HREF='../人物/劉備.html' class='wise-wiki-link user-link-people' title='劉備'>玄德</A>拆書觀之，略云：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>夜算太乙數，今年歲次癸亥，罡星在西方；又觀乾象，太白臨於雒城之分，主將帥身上多兇少吉。切宜謹慎。”</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>看了書，便教<A HREF='../人物/馬良.html' class='wise-wiki-link user-link-people' title='馬良'>馬良</A>先回。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾將回荊州，去論此事。”<A HREF='../人物/龐統.html' class='wise-wiki-link user-link-people' title='龐統'>龐統</A>暗思：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>怕我取了西州成了功，故意將此書相阻耳。”乃對<A HREF='../人物/劉備.html' class='wise-wiki-link user-link-people' title='劉備'>玄德</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/龐統.html' class='wise-wiki-link user-link-people' title='龐統'>統</A>亦算太乙數，已知罡星在西，應<A HREF='../人物/劉備.html' class='wise-wiki-link user-link-people' title='劉備'>主公</A>合得西川，別不主凶事。<A HREF='../人物/龐統.html' class='wise-wiki-link user-link-people' title='龐統'>統</A>亦佔天文，見太白臨於雒城，先斬蜀將<A HREF='../人物/冷苞.html' class='wise-wiki-link user-link-people' title='冷苞'>冷苞</A>，已應凶兆矣。<A HREF='../人物/劉備.html' class='wise-wiki-link user-link-people' title='劉備'>主公</A>不可疑心，可急進兵。”</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>見<A HREF='../人物/龐統.html' class='wise-wiki-link user-link-people' title='龐統'>龐統</A>再三催促，乃引軍前進。 <A HREF='../人物/黃忠.html' class='wise-wiki-link user-link-people' title='黃忠'>黃忠</A>同<A HREF='../人物/魏延.html' class='wise-wiki-link user-link-people' title='魏延'>魏延</A>接入寨去。 <A HREF='../人物/龐統.html' class='wise-wiki-link user-link-people' title='龐統'>龐統</A>問<A HREF='../人物/法正.html' class='wise-wiki-link user-link-people' title='法正'>法正</A>曰：“前至雒城，有多少路？”<A HREF='../人物/法正.html' class='wise-wiki-link user-link-people' title='法正'>法正</A>畫地作圖。 <A HREF='../人物/劉備.html' class='wise-wiki-link user-link-people' title='劉備'>玄德</A>取<A HREF='../人物/張松.html' class='wise-wiki-link user-link-people' title='張松'>張松</A>所遺圖本對之，並無差錯。 <A HREF='../人物/法正.html' class='wise-wiki-link user-link-people' title='法正'>法正</A>言：“山北有條有大路，正取雒城東門；山南有條小路，卻取雒城西門。兩條路俱可進兵。”<A HREF='../人物/龐統.html' class='wise-wiki-link user-link-people' title='龐統'>龐統</A>謂<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/龐統.html' class='wise-wiki-link user-link-people' title='龐統'>統</A>令<A HREF='../人物/魏延.html' class='wise-wiki-link user-link-people' title='魏延'>魏延</A>為先鋒，取南小路而進；<A HREF='../人物/劉備.html' class='wise-wiki-link user-link-people' title='劉備'>主公</A>令<A HREF='../人物/黃忠.html' class='wise-wiki-link user-link-people' title='黃忠'>黃忠</A>作先鋒，從山北大路而進。並到雒城取齊。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾自幼熟於弓馬，多行小路。<A HREF='../人物/龐統.html' class='wise-wiki-link user-link-people' title='龐統'>軍師</A>可從大路去取東門，吾取西門。”<A HREF='../人物/龐統.html' class='wise-wiki-link user-link-people' title='龐統'>龐統</A>曰：“大路必有軍邀攔，<A HREF='../人物/劉備.html' class='wise-wiki-link user-link-people' title='劉備'>主公</A>引兵當之。<A HREF='../人物/龐統.html' class='wise-wiki-link user-link-people' title='龐統'>統</A>取小路。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/龐統.html' class='wise-wiki-link user-link-people' title='龐統'>軍師</A>不可。<A HREF='../人物/劉備.html' class='wise-wiki-link user-link-people' title='劉備'>吾</A>夜夢一神人，手執鐵棒擊<A HREF='../人物/劉備.html' class='wise-wiki-link user-link-people' title='劉備'>吾</A>右臂，覺來猶自臂痛。此行莫非不佳。”<A HREF='../人物/龐統.html' class='wise-wiki-link user-link-people' title='龐統'>龐統</A>曰：“壯士臨陣，不死帶傷，理之自然也。何故以夢寐之事疑心乎？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾所疑者，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之書也。<A HREF='../人物/龐統.html' class='wise-wiki-link user-link-people' title='龐統'>軍師</A>還守涪關，如何？”<A HREF='../人物/龐統.html' class='wise-wiki-link user-link-people' title='龐統'>龐統</A>大笑曰：“<A HREF='../人物/劉備.html' class='wise-wiki-link user-link-people' title='劉備'>主公</A>被<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>所惑矣。<A HREF='../人物/諸葛亮.html' class='wise-wiki-link user-link-people' title='諸葛亮'>彼</A>不欲令<A HREF='../人物/龐統.html' class='wise-wiki-link user-link-people' title='龐統'>統</A>獨成大功，故作此言以疑<A HREF='../人物/劉備.html' class='wise-wiki-link user-link-people' title='劉備'>主公</A>之心。心疑則致夢，何兇之有？<A HREF='../人物/龐統.html' class='wise-wiki-link user-link-people' title='龐統'>統</A>肝腦塗地，方稱本心。<A HREF='../人物/劉備.html' class='wise-wiki-link user-link-people' title='劉備'>主公</A>再勿多言。來早準行。”當日傳下號令，軍士五更造飯，平明上馬。 <A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>領軍先行。 <A HREF='../人物/劉備.html' class='wise-wiki-link user-link-people' title='劉備'>玄德</A>再與<A HREF='../人物/龐統.html' class='wise-wiki-link user-link-people' title='龐統'>龐統</A>約定，忽坐下馬眼生前失，把<A HREF='../人物/龐統.html' class='wise-wiki-link user-link-people' title='龐統'>龐統</A>掀將下來。 <A HREF='../人物/劉備.html' class='wise-wiki-link user-link-people' title='劉備'>玄德</A>跳下馬，自來籠住那馬。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/龐統.html' class='wise-wiki-link user-link-people' title='龐統'>軍師</A>何故乘此劣馬？”<A HREF='../人物/龐統.html' class='wise-wiki-link user-link-people' title='龐統'>龐統</A>曰：“此馬乘久，不曾如此。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“臨陣眼生，誤人性命。<A HREF='../人物/劉備.html' class='wise-wiki-link user-link-people' title='劉備'>吾</A>所騎白馬，性極馴熟。<A HREF='../人物/龐統.html' class='wise-wiki-link user-link-people' title='龐統'>軍師</A>可騎，萬無一失。劣馬吾自乘之。”遂與<A HREF='../人物/龐統.html' class='wise-wiki-link user-link-people' title='龐統'>龐統</A>更換所騎之馬。 <A HREF='../人物/龐統.html' class='wise-wiki-link user-link-people' title='龐統'>龐統</A>謝曰：“深感<A HREF='../人物/劉備.html' class='wise-wiki-link user-link-people' title='劉備'>主公</A>厚恩。雖萬死亦不能報也。”遂各上馬取路而進。 <A HREF='../人物/劉備.html' class='wise-wiki-link user-link-people' title='劉備'>玄德</A>見<A HREF='../人物/龐統.html' class='wise-wiki-link user-link-people' title='龐統'>龐統</A>去了，心中甚覺不快，怏怏而行。</P>
<P class=wise-wiki>卻說雒城中<A HREF='../人物/吳懿.html' class='wise-wiki-link user-link-people' title='吳懿'>吳懿</A>、<A HREF='../人物/劉瑰.html' class='wise-wiki-link user-link-people' title='劉瑰'>劉瑰</A>聽知折了<A HREF='../人物/冷苞.html' class='wise-wiki-link user-link-people' title='冷苞'>冷苞</A>，遂與眾商議。 <A HREF='../人物/張任.html' class='wise-wiki-link user-link-people' title='張任'>張任</A>曰：“城東南山僻有一條小路，最為要緊，某自引一軍守之。諸公緊守雒城，勿得有失。”忽報漢兵分兩路前來攻城。 <A HREF='../人物/張任.html' class='wise-wiki-link user-link-people' title='張任'>張任</A>急引三千軍，先來抄小路埋伏。見<A HREF='../人物/魏延.html' class='wise-wiki-link user-link-people' title='魏延'>魏延</A>兵過，<A HREF='../人物/張任.html' class='wise-wiki-link user-link-people' title='張任'>張任</A>教盡放過去，休得驚動。後見<A HREF='../人物/龐統.html' class='wise-wiki-link user-link-people' title='龐統'>龐統</A>軍來，<A HREF='../人物/張任.html' class='wise-wiki-link user-link-people' title='張任'>張任</A>軍士，遙指軍中大將：“騎白馬者必是<A HREF='../人物/劉備.html' class='wise-wiki-link user-link-people' title='劉備'>劉備</A>。”<A HREF='../人物/張任.html' class='wise-wiki-link user-link-people' title='張任'>張任</A>大喜，傳令教如此如此。</P>
<P class=wise-wiki>卻說<A HREF='../人物/龐統.html' class='wise-wiki-link user-link-people' title='龐統'>龐統</A>迤邐前進，抬頭見兩山狹窄，樹木叢雜；又值夏未秋初，枝葉茂盛。 <A HREF='../人物/龐統.html' class='wise-wiki-link user-link-people' title='龐統'>龐統</A>心下甚疑，勒住馬問：“此處是何地名？”內有新降軍士，指道：“此處地名落鳳坡。”<A HREF='../人物/龐統.html' class='wise-wiki-link user-link-people' title='龐統'>龐統</A>驚曰：“吾道號<A HREF='../人物/龐統.html' class='wise-wiki-link user-link-people' title='龐統'>鳳雛</A>，此處名落鳳坡，不利於<A HREF='../人物/龐統.html' class='wise-wiki-link user-link-people' title='龐統'>吾</A>。”令後軍疾退。只聽山坡前一聲炮響，箭如飛蝗，只望<A HREF='../人物/龐統.html' class='wise-wiki-link user-link-people' title='龐統'>騎白馬者</A>射來。可憐<A HREF='../人物/龐統.html' class='wise-wiki-link user-link-people' title='龐統'>龐統</A>竟死於亂箭之下。時年止三十六歲。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>古峴相連紫翠堆，士元有宅傍山隈。</P>
<P class='wise-wiki user-poem'>兒童慣識呼鳩曲，閭巷曾聞展驥才。</P>
<P class='wise-wiki user-poem'>預計三分平刻削，長軀萬里獨徘徊。</P>
<P class='wise-wiki user-poem'>誰知天狗流星墜，不使將軍衣錦回。</P></DIV>
<P class=wise-wiki>先是東南有童謠雲：</P>
<DIV class='wise-wiki-p user-poem'><P class='wise-wiki user-poem'>一鳳並一龍，相將到蜀中。</P>
<P class='wise-wiki user-poem'>才到半路里，鳳死落坡東。</P>
<P class='wise-wiki user-poem'>風送雨，雨送風，</P>
<P class='wise-wiki user-poem'>隆漢興時蜀道通，蜀道通時只有龍。</P></DIV>
<P class=wise-wiki>當日<A HREF='../人物/張任.html' class='wise-wiki-link user-link-people' title='張任'>張任</A>，射死<A HREF='../人物/龐統.html' class='wise-wiki-link user-link-people' title='龐統'>龐統</A>，漢軍擁塞，進退不得，死者大半。前軍飛報<A HREF='../人物/魏延.html' class='wise-wiki-link user-link-people' title='魏延'>魏延</A>。 <A HREF='../人物/魏延.html' class='wise-wiki-link user-link-people' title='魏延'>魏延</A>忙勒兵欲回，奈山路狹窄，廝殺不得。又被<A HREF='../人物/張任.html' class='wise-wiki-link user-link-people' title='張任'>張任</A>截斷歸路，在高阜處，用強弓硬弩射來，<A HREF='../人物/魏延.html' class='wise-wiki-link user-link-people' title='魏延'>魏延</A>心慌。有新降蜀兵曰：“不如殺奔雒城下，取大路而進。”</P>
<P class=wise-wiki><A HREF='../人物/魏延.html' class='wise-wiki-link user-link-people' title='魏延'>延</A>從其言，當先開路，殺奔雒城來。塵埃起處，前面一軍殺至，乃雒城守將<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>、<A HREF='../人物/雷同.html' class='wise-wiki-link user-link-people' title='雷同'>雷同</A>也；後面<A HREF='../人物/張任.html' class='wise-wiki-link user-link-people' title='張任'>張任</A>引兵追來。前後夾攻，把<A HREF='../人物/魏延.html' class='wise-wiki-link user-link-people' title='魏延'>魏延</A>圍在垓心。 <A HREF='../人物/魏延.html' class='wise-wiki-link user-link-people' title='魏延'>魏延</A>死戰不能得脫。但見<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>、<A HREF='../人物/雷同.html' class='wise-wiki-link user-link-people' title='雷同'>雷同</A>後軍自亂，二將急回馬去救。 <A HREF='../人物/魏延.html' class='wise-wiki-link user-link-people' title='魏延'>魏延</A>乘勢趕去，當先<A HREF='../人物/黃忠.html' class='wise-wiki-link user-link-people' title='黃忠'>一將</A>，舞拍馬，大叫：“<A HREF='../人物/魏延.html' class='wise-wiki-link user-link-people' title='魏延'>文長</A>，<A HREF='../人物/黃忠.html' class='wise-wiki-link user-link-people' title='黃忠'>吾</A>特來救<A HREF='../人物/魏延.html' class='wise-wiki-link user-link-people' title='魏延'>汝</A>！”視之，乃老將<A HREF='../人物/黃忠.html' class='wise-wiki-link user-link-people' title='黃忠'>黃忠</A>也。兩下夾攻，殺敗<A HREF='../人物/吳蘭.html' class='wise-wiki-link user-link-people' title='吳蘭'>吳</A>、<A HREF='../人物/雷同.html' class='wise-wiki-link user-link-people' title='雷同'>雷</A>二將，直衝至雒城之下。 <A HREF='../人物/劉瑰.html' class='wise-wiki-link user-link-people' title='劉瑰'>劉瑰</A>引兵殺出，卻得<A HREF='../人物/劉備.html' class='wise-wiki-link user-link-people' title='劉備'>玄德</A>在後當住接應。 <A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>翻身便回。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>軍馬比及奔到寨中，<A HREF='../人物/張任.html' class='wise-wiki-link user-link-people' title='張任'>張任</A>軍馬又從小路里截出。 <A HREF='../人物/劉瑰.html' class='wise-wiki-link user-link-people' title='劉瑰'>劉瑰</A>、<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>、<A HREF='../人物/雷同.html' class='wise-wiki-link user-link-people' title='雷同'>雷同</A>當先趕來。 <A HREF='../人物/劉備.html' class='wise-wiki-link user-link-people' title='劉備'>玄德</A>守不住二寨，且戰且走，奔回涪關。蜀兵得勝，迤邐追趕。 <A HREF='../人物/劉備.html' class='wise-wiki-link user-link-people' title='劉備'>玄德</A>人困馬乏，那裡有心廝殺，且只顧奔走。將近涪關，<A HREF='../人物/張任.html' class='wise-wiki-link user-link-people' title='張任'>張任</A>一軍追趕至緊。幸得左邊<A HREF='../人物/劉封.html' class='wise-wiki-link user-link-people' title='劉封'>劉封</A>，右邊<A HREF='../人物/關平.html' class='wise-wiki-link user-link-people' title='關平'>關平</A>，二將引三萬生力兵截出，殺退<A HREF='../人物/張任.html' class='wise-wiki-link user-link-people' title='張任'>張任</A>；還趕二十里，奪回戰馬極多。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>一行軍馬，再入涪關。問<A HREF='../人物/龐統.html' class='wise-wiki-link user-link-people' title='龐統'>龐統</A>消息。有落鳳坡逃得性命的軍士，報說：“<A HREF='../人物/龐統.html' class='wise-wiki-link user-link-people' title='龐統'>軍師</A>連人帶馬，被亂箭射死於坡前。”<A HREF='../人物/劉備.html' class='wise-wiki-link user-link-people' title='劉備'>玄德</A>聞言，望西痛哭不已，遙為招魂設祭。諸將皆哭。 <A HREF='../人物/黃忠.html' class='wise-wiki-link user-link-people' title='黃忠'>黃忠</A>曰：“今番折了<A HREF='../人物/龐統.html' class='wise-wiki-link user-link-people' title='龐統'>龐統</A>軍師，<A HREF='../人物/張任.html' class='wise-wiki-link user-link-people' title='張任'>張任</A>必然來攻打涪關，如之奈何？不若差人往荊州，請<A HREF='../人物/諸葛亮.html' class='wise-wiki-link user-link-people' title='諸葛亮'>諸葛軍師</A>來商議收川之計。”正說之間，人報“<A HREF='../人物/張任.html' class='wise-wiki-link user-link-people' title='張任'>張任</A>引軍直臨城下搦戰。”<A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>皆西要出戰。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“銳氣新挫，宜堅守以待<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>來到。”<A HREF='../人物/黃忠.html' class='wise-wiki-link user-link-people' title='黃忠'>黃忠</A>、<A HREF='../人物/魏延.html' class='wise-wiki-link user-link-people' title='魏延'>魏延</A>領命，只緊守城池。 <A HREF='../人物/劉備.html' class='wise-wiki-link user-link-people' title='劉備'>玄德</A>寫一封書，教<A HREF='../人物/關平.html' class='wise-wiki-link user-link-people' title='關平'>關平</A>分付：“<A HREF='../人物/關平.html' class='wise-wiki-link user-link-people' title='關平'>你</A>與<A HREF='../人物/劉備.html' class='wise-wiki-link user-link-people' title='劉備'>我</A>往州請<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>去。”<A HREF='../人物/關平.html' class='wise-wiki-link user-link-people' title='關平'>關平</A>領了書，星夜往荊州來。 <A HREF='../人物/劉備.html' class='wise-wiki-link user-link-people' title='劉備'>玄德</A>自守涪關，並不出戰。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在荊州，時當七夕佳節，大會眾官夜宴，共說收川之事。只見正西上一星，其大如斗，從天墜下，流光四散。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>失驚，擲杯於地，掩面哭曰：“哀哉！痛哉！”眾官慌問其故。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>前者算今年罡星在西方，不利於<A HREF='../人物/龐統.html' class='wise-wiki-link user-link-people' title='龐統'>軍師</A>；天狗犯於吾軍，太白臨於雒城，已拜書<A HREF='../人物/劉備.html' class='wise-wiki-link user-link-people' title='劉備'>主公</A>，教謹防之。誰想今夕西方星墜，<A HREF='../人物/龐統.html' class='wise-wiki-link user-link-people' title='龐統'>龐士元</A>命必休矣！”言罷，大哭曰：“今<A HREF='../人物/劉備.html' class='wise-wiki-link user-link-people' title='劉備'>吾主</A>喪一臂矣！”眾官皆驚，未信其言。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“數日之內，必有消息。”是夕酒不盡歡而散。</P>
<P class=wise-wiki>數日之後，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>與<A HREF='../人物/關羽.html' class='wise-wiki-link user-link-people' title='關羽'>雲長</A>等正坐間，人報<A HREF='../人物/關平.html' class='wise-wiki-link user-link-people' title='關平'>關平</A>到。眾官皆驚。 <A HREF='../人物/關平.html' class='wise-wiki-link user-link-people' title='關平'>關平</A>入，呈上<A HREF='../人物/劉備.html' class='wise-wiki-link user-link-people' title='劉備'>玄德</A>書信。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，內言：</P>
<DIV class='wise-wiki-p user-letter'><P class='wise-wiki user-letter'>“本年七月初七日，<A HREF='../人物/龐統.html' class='wise-wiki-link user-link-people' title='龐統'>龐軍師</A>被<A HREF='../人物/張任.html' class='wise-wiki-link user-link-people' title='張任'>張任</A>在落鳳坡前，箭射身故。”</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大哭，眾官無不垂淚。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“既<A HREF='../人物/劉備.html' class='wise-wiki-link user-link-people' title='劉備'>主公</A>在涪關，進退兩難之際，<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>不得不去。”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>去，誰人保守荊州？荊州乃重地，干係非輕。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>主公</A>書中雖不明寫<A HREF='../人物/關羽.html' class='wise-wiki-link user-link-people' title='關羽'>其人</A>，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>已知其意了。”乃將<A HREF='../人物/劉備.html' class='wise-wiki-link user-link-people' title='劉備'>玄德</A>書與眾官看曰：“<A HREF='../人物/劉備.html' class='wise-wiki-link user-link-people' title='劉備'>主公</A>書中，把荊州託在<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>身上，教<A HREF='../人物/諸葛亮.html' class='wise-wiki-link user-link-people' title='諸葛亮'>我</A>自量才委用。雖然如此，今教<A HREF='../人物/關平.html' class='wise-wiki-link user-link-people' title='關平'>關平</A>齎書前來，其意欲<A HREF='../人物/關羽.html' class='wise-wiki-link user-link-people' title='關羽'>雲長</A>公當此重任。<A HREF='../人物/關羽.html' class='wise-wiki-link user-link-people' title='關羽'>雲長</A>想桃園結義之情，可竭力保守此地。責任非輕，<A HREF='../人物/關羽.html' class='wise-wiki-link user-link-people' title='關羽'>公</A>宜勉之。”<A HREF='../人物/關羽.html' class='wise-wiki-link user-link-people' title='關羽'>雲長</A>更不推辭，慨然領諾。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>設宴，交割印綬。 <A HREF='../人物/關羽.html' class='wise-wiki-link user-link-people' title='關羽'>雲長</A>雙手來接。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>擎著印曰：“這干係都在<A HREF='../人物/關羽.html' class='wise-wiki-link user-link-people' title='關羽'>將軍</A>身上。”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“大丈夫既領重任，除死方休。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>見<A HREF='../人物/關羽.html' class='wise-wiki-link user-link-people' title='關羽'>雲長</A>說個“死”字，心中不悅；欲待不與，其言已出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“倘<A HREF='../人物/曹操.html' class='wise-wiki-link user-link-people' title='曹操'>曹操</A>引兵來到，當如之何？”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“以力拒之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又曰：“倘<A HREF='../人物/曹操.html' class='wise-wiki-link user-link-people' title='曹操'>曹操</A>、<A HREF='../人物/孫權.html' class='wise-wiki-link user-link-people' title='孫權'>孫權</A>齊起兵來，如之奈何？”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“分兵拒之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若如此，荊州危矣。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有八個字，<A HREF='../人物/關羽.html' class='wise-wiki-link user-link-people' title='關羽'>將軍</A>牢記，可保守荊州。”<A HREF='../人物/關羽.html' class='wise-wiki-link user-link-people' title='關羽'>雲長</A>問那八個字。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：</P>
<DIV class='wise-wiki-p user-letter'><P class='wise-wiki user-letter'>“北拒<A HREF='../人物/曹操.html' class='wise-wiki-link user-link-people' title='曹操'>曹操</A>，東和<A HREF='../人物/孫權.html' class='wise-wiki-link user-link-people' title='孫權'>孫權</A>。”</P></DIV>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>雲長</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>之言，當銘肺腑。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂與了印綬，令文官<A HREF='../人物/馬良.html' class='wise-wiki-link user-link-people' title='馬良'>馬良</A>、<A HREF='../人物/伊籍.html' class='wise-wiki-link user-link-people' title='伊籍'>伊籍</A>、<A HREF='../人物/向朗.html' class='wise-wiki-link user-link-people' title='向朗'>向朗</A>、<A HREF='../人物/糜竺.html' class='wise-wiki-link user-link-people' title='糜竺'>糜竺</A>、武將<A HREF='../人物/糜芳.html' class='wise-wiki-link user-link-people' title='糜芳'>糜芳</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/關平.html' class='wise-wiki-link user-link-people' title='關平'>關平</A>、<A HREF='../人物/周倉.html' class='wise-wiki-link user-link-people' title='周倉'>周倉</A>一班兒輔佐<A HREF='../人物/關羽.html' class='wise-wiki-link user-link-people' title='關羽'>雲長</A>，同守荊州。一面親自統兵入川。先撥精兵一萬，教<A HREF='../人物/張飛.html' class='wise-wiki-link user-link-people' title='張飛'>張飛</A>部領，取大路殺奔巴州，雒城之西，先到者為頭功。又撥一枝兵，教<A HREF='../人物/趙雲.html' class='wise-wiki-link user-link-people' title='趙雲'>趙雲</A>為先鋒，溯江而上，會於雒城。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>隨後引<A HREF='../人物/簡雍.html' class='wise-wiki-link user-link-people' title='簡雍'>簡雍</A>、<A HREF='../人物/蔣琬.html' class='wise-wiki-link user-link-people' title='蔣琬'>蔣琬</A>等起行。那<A HREF='../人物/蔣琬.html' class='wise-wiki-link user-link-people' title='蔣琬'>蔣琬字公琰</A>，零陵湘鄉人也；乃荊襄名士，現為書記。</P>
<P class=wise-wiki>當日<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>引兵一萬五千，與<A HREF='../人物/張飛.html' class='wise-wiki-link user-link-people' title='張飛'>張飛</A>同日起行。 <A HREF='../人物/張飛.html' class='wise-wiki-link user-link-people' title='張飛'>張飛</A>臨行時，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>囑付曰：“西川豪傑甚多，不可輕敵。於路戒約三軍，勿得擄掠百姓，以失民心。所到之處，並宜存卹，勿得恣逞鞭撻士卒。望將軍早會雒城，不可有誤。”</P>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>張飛</A>欣然領諾，上馬而去，迤邐前行。所到之處，但降者秋毫無犯。迳取漢川路。前至巴郡，細作回報：“巴郡太守<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>，乃蜀中名將；年紀雖高，精力未衰；善開硬弓，使大刀；有萬夫不當之勇；據住城郭，不豎降旗。”<A HREF='../人物/張飛.html' class='wise-wiki-link user-link-people' title='張飛'>張飛</A>教離城十里下寨，差人入城去：“說與<A HREF='../人物/嚴顏.html' class='wise-wiki-link user-link-people' title='嚴顏'>老匹夫</A>，早早來降，饒你滿城百姓性命！若不歸順，即踏平城郭，老幼不留！”</P>
<P class=wise-wiki>卻說<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>在巴郡，聞<A HREF='../人物/劉璋.html' class='wise-wiki-link user-link-people' title='劉璋'>劉璋</A>差<A HREF='../人物/法正.html' class='wise-wiki-link user-link-people' title='法正'>法正</A>請<A HREF='../人物/劉備.html' class='wise-wiki-link user-link-people' title='劉備'>玄德</A>入川，拊心而歎曰：“此所謂獨坐窮山，引虎自衛者也！”後聞<A HREF='../人物/劉備.html' class='wise-wiki-link user-link-people' title='劉備'>玄德</A>據住涪關，大怒，屢欲提兵往戰，又恐這條路上有兵來。當日聞知<A HREF='../人物/張飛.html' class='wise-wiki-link user-link-people' title='張飛'>張飛</A>兵到，便點起本部五六千人馬，準備迎敵。或獻計曰：“<A HREF='../人物/張飛.html' class='wise-wiki-link user-link-people' title='張飛'>張飛</A>在當陽長阪，一聲喝退曹兵百萬之眾。<A HREF='../人物/曹操.html' class='wise-wiki-link user-link-people' title='曹操'>曹操</A>亦聞風而避之，不可輕敵。今只宜深溝高壘，堅守不出。彼軍無糧，不過一月，自然退去。更兼<A HREF='../人物/張飛.html' class='wise-wiki-link user-link-people' title='張飛'>張飛</A>性如烈火，專要鞭撻士卒；如不與戰，必怒；怒則必以暴厲之氣，待其軍士；軍心一變，乘勢擊之，<A HREF='../人物/張飛.html' class='wise-wiki-link user-link-people' title='張飛'>張飛</A>可擒也。”<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>從其言，教軍士盡數上城守護。忽見一個軍士，大叫：“開門！”<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>教放入問之。那軍士告說是<A HREF='../人物/張飛.html' class='wise-wiki-link user-link-people' title='張飛'>張將軍</A>差來的，把<A HREF='../人物/張飛.html' class='wise-wiki-link user-link-people' title='張飛'>張飛</A>言語依直便說。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>大怒，罵曰：“<A HREF='../人物/張飛.html' class='wise-wiki-link user-link-people' title='張飛'>匹夫</A>怎敢無禮！吾<A HREF='../人物/嚴顏.html' class='wise-wiki-link user-link-people' title='嚴顏'>嚴將軍</A>豈降<A HREF='../人物/張飛.html' class='wise-wiki-link user-link-people' title='張飛'>賊者</A>乎！借你口說與<A HREF='../人物/張飛.html' class='wise-wiki-link user-link-people' title='張飛'>張飛</A>！”喚武士把軍士割下耳鼻，卻放回寨。</P>
<P class=wise-wiki>軍人回見<A HREF='../人物/張飛.html' class='wise-wiki-link user-link-people' title='張飛'>張飛</A>，哭告<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>如此毀罵。 <A HREF='../人物/張飛.html' class='wise-wiki-link user-link-people' title='張飛'>張飛</A>大怒，咬牙睜目，披掛上馬，引數百騎來巴郡城下搦戰。城上眾軍百般痛罵。 <A HREF='../人物/張飛.html' class='wise-wiki-link user-link-people' title='張飛'>張飛</A>性急，幾番殺到吊橋，要過護城河，又被亂箭射回。到晚全無一個人出，<A HREF='../人物/張飛.html' class='wise-wiki-link user-link-people' title='張飛'>張飛</A>忍一肚氣還寨。次日早晨，又引軍去搦戰。那<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>在城敵樓上，一箭射中<A HREF='../人物/張飛.html' class='wise-wiki-link user-link-people' title='張飛'>張飛</A>頭盔。 <A HREF='../人物/張飛.html' class='wise-wiki-link user-link-people' title='張飛'>飛</A>指而恨曰：“<A HREF='../人物/張飛.html' class='wise-wiki-link user-link-people' title='張飛'>吾</A>拏住你這<A HREF='../人物/嚴顏.html' class='wise-wiki-link user-link-people' title='嚴顏'>老匹夫</A>，必親自食<A HREF='../人物/嚴顏.html' class='wise-wiki-link user-link-people' title='嚴顏'>你</A>肉！”到晚又空回。第三日，<A HREF='../人物/張飛.html' class='wise-wiki-link user-link-people' title='張飛'>張飛</A>引了軍，沿城去罵。原來那座城子是個山城，周圍都是亂山。 <A HREF='../人物/張飛.html' class='wise-wiki-link user-link-people' title='張飛'>張飛</A>自乘馬登山，下視城中，見軍士盡皆披掛，分列隊伍，伏在城中，只是不出；又見民夫來來往往，搬磚運石，相助守城。 <A HREF='../人物/張飛.html' class='wise-wiki-link user-link-people' title='張飛'>張飛</A>教馬軍下馬，步軍皆坐，引<A HREF='../人物/嚴顏.html' class='wise-wiki-link user-link-people' title='嚴顏'>他</A>出敵，並無動靜。又罵了一日，依舊空回。 <A HREF='../人物/張飛.html' class='wise-wiki-link user-link-people' title='張飛'>張飛</A>在寨中，自思“終日叫罵，彼只不出，如之奈何？”猛然思得一計，教眾軍不要前去搦戰，都結束停當在寨中等候廝殺；卻只教三五十個軍士，直去城下叫罵，引<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>軍出來，便與廝殺。 <A HREF='../人物/張飛.html' class='wise-wiki-link user-link-people' title='張飛'>張飛</A>磨拳擦掌，只等敵軍來。小軍連罵了三日，全然不出。 <A HREF='../人物/張飛.html' class='wise-wiki-link user-link-people' title='張飛'>張飛</A>眉頭一皺，又生一計，傳令教軍士四散砍打柴草，尋覓路徑，不來搦戰。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>在城中，連日不見<A HREF='../人物/張飛.html' class='wise-wiki-link user-link-people' title='張飛'>張飛</A>動靜，心中疑惑，著十數個小軍士，扮作<A HREF='../人物/張飛.html' class='wise-wiki-link user-link-people' title='張飛'>張飛</A>砍柴的軍士，潛地出城，雜在軍內，入山中探聽。</P>
<P class=wise-wiki>當日諸軍回寨。 <A HREF='../人物/張飛.html' class='wise-wiki-link user-link-people' title='張飛'>張飛</A>坐在寨中，頓足大罵：“<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>老匹夫枉氣殺<A HREF='../人物/張飛.html' class='wise-wiki-link user-link-people' title='張飛'>我</A>！”只見帳前三四個人說道：“<A HREF='../人物/張飛.html' class='wise-wiki-link user-link-people' title='張飛'>將軍</A>不須心焦。這幾日打探得有一條小路，可以偷過巴郡。”<A HREF='../人物/張飛.html' class='wise-wiki-link user-link-people' title='張飛'>張飛</A>故意大叫曰：“既有這個去處，何不早來說？”眾應曰：“這幾日卻才哨探得出。”<A HREF='../人物/張飛.html' class='wise-wiki-link user-link-people' title='張飛'>張飛</A>曰：“事不宜遲，只今夜二更造飯，趁三更月明，拔寨都起，人銜枚，馬去鈴，悄悄而行。<A HREF='../人物/張飛.html' class='wise-wiki-link user-link-people' title='張飛'>我</A>自前面開路，汝等依次而行。”傳了令便滿寨告報。</P>
<P class=wise-wiki>探細小軍，聽得這個消息，盡回城中來，報與<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>。 <A HREF='../人物/嚴顏.html' class='wise-wiki-link user-link-people' title='嚴顏'>顏</A>大喜曰：“<A HREF='../人物/嚴顏.html' class='wise-wiki-link user-link-people' title='嚴顏'>我</A>算定<A HREF='../人物/張飛.html' class='wise-wiki-link user-link-people' title='張飛'>這匹夫</A>忍耐不得！<A HREF='../人物/張飛.html' class='wise-wiki-link user-link-people' title='張飛'>你</A>偷小路過去，須是糧草輜重在後；<A HREF='../人物/嚴顏.html' class='wise-wiki-link user-link-people' title='嚴顏'>我</A>截住後路，<A HREF='../人物/張飛.html' class='wise-wiki-link user-link-people' title='張飛'>你</A>如何得過？<A HREF='../人物/張飛.html' class='wise-wiki-link user-link-people' title='張飛'>好無謀匹夫</A>，中<A HREF='../人物/嚴顏.html' class='wise-wiki-link user-link-people' title='嚴顏'>我</A>之計！”即時傳令，教軍士準備赴敵：“今夜二更也造飯，三更出城，伏於樹木叢雜去處。只等<A HREF='../人物/張飛.html' class='wise-wiki-link user-link-people' title='張飛'>張飛</A>過咽喉小路去了，車仗來時，只聽鼓響，一齊殺出。”傳了號令，看看近夜，<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>全軍盡皆飽食，披掛停當，悄悄出城，四散伏住，只聽鼓響；<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>自引十數裨將，下馬伏於林中。約三更後，遙望見<A HREF='../人物/張飛.html' class='wise-wiki-link user-link-people' title='張飛'>張飛</A>親自在前，橫矛縱馬，悄悄引軍前進。去不得三四里，背後車仗人馬，陸續進發。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>看得分曉，一齊擂鼓，四下伏兵盡起。正來搶奪車仗，背後一聲鑼響，一彪軍掩到，大喝：“<A HREF='../人物/嚴顏.html' class='wise-wiki-link user-link-people' title='嚴顏'>老賊</A>休走！<A HREF='../人物/張飛.html' class='wise-wiki-link user-link-people' title='張飛'>我</A>等的<A HREF='../人物/嚴顏.html' class='wise-wiki-link user-link-people' title='嚴顏'>你</A>恰好！”<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>猛回頭看時，為首<A HREF='../人物/張飛.html' class='wise-wiki-link user-link-people' title='張飛'>一員大將</A>，豹頭環眼，燕頷虎鬚，使丈八矛，騎深烏馬，乃是<A HREF='../人物/張飛.html' class='wise-wiki-link user-link-people' title='張飛'>張飛</A>。四下里鑼聲大震，眾軍殺來。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>見了<A HREF='../人物/張飛.html' class='wise-wiki-link user-link-people' title='張飛'>張飛</A>，舉手無措。交馬戰不一合，<A HREF='../人物/張飛.html' class='wise-wiki-link user-link-people' title='張飛'>張飛</A>賣個破綻；<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>一刀砍來，<A HREF='../人物/張飛.html' class='wise-wiki-link user-link-people' title='張飛'>張飛</A>閃過，撞將入去，扯住<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>勒甲縫，生擒過來，擲於地下；眾軍向前，用索綁縛住了。原來先過去的是假張飛。料道<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>擊鼓為號，<A HREF='../人物/張飛.html' class='wise-wiki-link user-link-people' title='張飛'>張飛</A>卻教鳴金為號；金響諸軍齊到，川兵大半棄甲倒戈而降。</P>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>張飛</A>殺到巴郡城下，後軍已自入城。 <A HREF='../人物/張飛.html' class='wise-wiki-link user-link-people' title='張飛'>張飛</A>叫休殺百姓，出榜安民。群刀手把<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>推至。 <A HREF='../人物/張飛.html' class='wise-wiki-link user-link-people' title='張飛'>張飛</A>坐於廳上，<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>不肯跪下。 <A HREF='../人物/張飛.html' class='wise-wiki-link user-link-people' title='張飛'>飛</A>怒目咬牙大叱曰：“<A HREF='../人物/張飛.html' class='wise-wiki-link user-link-people' title='張飛'>大將</A>到此，為何不降，而敢拒敵？”<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>全無懼色，回叱<A HREF='../人物/張飛.html' class='wise-wiki-link user-link-people' title='張飛'>飛</A>曰：“汝等無義，侵我州郡！但有斷頭將軍！無降將軍！”<A HREF='../人物/張飛.html' class='wise-wiki-link user-link-people' title='張飛'>飛</A>大怒，喝左右斬來。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>喝曰：“<A HREF='../人物/張飛.html' class='wise-wiki-link user-link-people' title='張飛'>賊匹夫</A>！要砍便砍，何怒也？”<A HREF='../人物/張飛.html' class='wise-wiki-link user-link-people' title='張飛'>張飛</A>見<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>聲音雄壯，面不改色，乃回嗔作喜，下階喝退左右，親解其縛，取衣衣之，扶在正中高坐，低頭便拜曰：“適來言語冒瀆，幸勿見責。<A HREF='../人物/張飛.html' class='wise-wiki-link user-link-people' title='張飛'>吾</A>素知<A HREF='../人物/嚴顏.html' class='wise-wiki-link user-link-people' title='嚴顏'>老將軍</A>乃豪傑之士也。”<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>感其恩義，乃降。後人有詩讚<A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>曰：</P>
<DIV class='wise-wiki-p user-poem'><P class='wise-wiki user-poem'>白髮居西蜀，清名震大邦。</P>
<P class='wise-wiki user-poem'>忠心如皎日，浩氣卷長江。</P>
<P class='wise-wiki user-poem'>寧可斷頭死，安能屈膝降？</P>
<P class='wise-wiki user-poem'>巴州年老將，天下更無雙。</P></DIV>
<P class=wise-wiki>又有贊<A HREF='../人物/張飛.html' class='wise-wiki-link user-link-people' title='張飛'>張飛</A>詩曰：</P>
<DIV class='wise-wiki-p user-poem'><P class='wise-wiki user-poem'>生獲嚴顏勇絕倫，</P>
<P class='wise-wiki user-poem'>惟憑義氣服軍民。</P>
<P class='wise-wiki user-poem'>至今廟貌留巴蜀，</P>
<P class='wise-wiki user-poem'>社酒雞豚日日春。</P></DIV>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>張飛</A>請問入川之計。 <A HREF='../人物/嚴顏.html' class='wise-wiki-link user-link-people' title='嚴顏'>嚴顏</A>曰：“<A HREF='../人物/嚴顏.html' class='wise-wiki-link user-link-people' title='嚴顏'>敗軍之將</A>，荷蒙厚恩，無以為報，願施犬馬之勞。不須張弓隻箭，迳取成都。”正是：</P>
<DIV class='wise-wiki-p user-poem'><P class='wise-wiki user-poem'>只因一將傾心後，</P>
<P class='wise-wiki user-poem'>致使連城唾手降。</P></DIV>
<P class=wise-wiki>未知<A HREF='../人物/嚴顏.html' class='wise-wiki-link user-link-people' title='嚴顏'>其</A>知其計如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='062.html' class='navigator'>上一頁</A></SPAN> <SPAN class='navigator'><A HREF='064.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01228秒。</DIV></BODY>
</HTML>