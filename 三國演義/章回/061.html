<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六十一回　趙雲截江奪阿斗　孫權遺書退老瞞 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='060.html' class='navigator'>上一頁</A></SPAN> <SPAN class='navigator'><A HREF='062.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六十一回　趙雲截江奪阿斗　孫權遺書退老瞞</H1>



<P class=wise-wiki>卻說<A HREF='../人物/龐統.html' class='wise-wiki-link user-link-people' title='龐統'>龐統</A>、<A HREF='../人物/法正.html' class='wise-wiki-link user-link-people' title='法正'>法正</A>二人，勸<A HREF='../人物/劉備.html' class='wise-wiki-link user-link-people' title='劉備'>玄德</A>就席間殺<A HREF='../人物/劉璋.html' class='wise-wiki-link user-link-people' title='劉璋'>劉璋</A>，西川唾手可得。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾初入蜀中，恩信未立，此事決不可行。”二人再三說之，<A HREF='../人物/劉備.html' class='wise-wiki-link user-link-people' title='劉備'>玄德</A>只是不從。次日，復與<A HREF='../人物/劉璋.html' class='wise-wiki-link user-link-people' title='劉璋'>劉璋</A>宴於城中，彼此細敘衷曲，情好甚密，酒至半酣，<A HREF='../人物/龐統.html' class='wise-wiki-link user-link-people' title='龐統'>龐統</A>與<A HREF='../人物/法正.html' class='wise-wiki-link user-link-people' title='法正'>法正</A>商議曰：“事已至此，由不得<A HREF='../人物/劉備.html' class='wise-wiki-link user-link-people' title='劉備'>主公</A>了。”便教<A HREF='../人物/魏延.html' class='wise-wiki-link user-link-people' title='魏延'>魏延</A>登堂舞劍，乘勢殺<A HREF='../人物/劉璋.html' class='wise-wiki-link user-link-people' title='劉璋'>劉璋</A>，<A HREF='../人物/魏延.html' class='wise-wiki-link user-link-people' title='魏延'>延</A>遂拔劍進曰：“筵間無以為樂，願舞劍為戲。”<A HREF='../人物/龐統.html' class='wise-wiki-link user-link-people' title='龐統'>龐統</A>便呼眾武士入，列於堂下，只待<A HREF='../人物/魏延.html' class='wise-wiki-link user-link-people' title='魏延'>魏延</A>下手，<A HREF='../人物/劉璋.html' class='wise-wiki-link user-link-people' title='劉璋'>劉璋</A>手下諸將，見<A HREF='../人物/魏延.html' class='wise-wiki-link user-link-people' title='魏延'>魏延</A>舞劍筵前，又見階下武士手按刀靶，直視堂上，從事<A HREF='../人物/張任.html' class='wise-wiki-link user-link-people' title='張任'>張任</A>亦掣劍舞曰：“舞劍必須有對，<A HREF='../人物/張任.html' class='wise-wiki-link user-link-people' title='張任'>某</A>願與<A HREF='../人物/魏延.html' class='wise-wiki-link user-link-people' title='魏延'>魏將軍</A>同舞。”</P>
<P class=wise-wiki>二人對舞於筵前。 <A HREF='../人物/魏延.html' class='wise-wiki-link user-link-people' title='魏延'>魏延</A>目視<A HREF='../人物/劉封.html' class='wise-wiki-link user-link-people' title='劉封'>劉封</A>，<A HREF='../人物/劉封.html' class='wise-wiki-link user-link-people' title='劉封'>封</A>亦拔劍助舞，於是<A HREF='../人物/劉瑰.html' class='wise-wiki-link user-link-people' title='劉瑰'>劉瑰</A>、<A HREF='../人物/冷苞.html' class='wise-wiki-link user-link-people' title='冷苞'>冷苞</A>、<A HREF='../人物/鄧賢.html' class='wise-wiki-link user-link-people' title='鄧賢'>鄧賢</A>各掣劍出曰：“我等當群舞，以助一笑。”<A HREF='../人物/劉備.html' class='wise-wiki-link user-link-people' title='劉備'>玄德</A>大驚，急掣左右所佩之劍，立於席上曰：“吾兄弟相逢痛飲，並無疑忌，又非鴻門會上，何用舞劍？不棄劍者立斬！”<A HREF='../人物/劉璋.html' class='wise-wiki-link user-link-people' title='劉璋'>劉璋</A>亦叱曰：“兄弟相聚，何必帶刀？”命侍衛者盡去佩劍。眾皆紛然下堂。 <A HREF='../人物/劉備.html' class='wise-wiki-link user-link-people' title='劉備'>玄德</A>喚諸將士上台，以酒賜之，曰：“吾兄弟同宗骨肉，共議大事，並無二心。汝等勿疑。”諸將皆拜謝。 <A HREF='../人物/劉璋.html' class='wise-wiki-link user-link-people' title='劉璋'>劉璋</A>執<A HREF='../人物/劉備.html' class='wise-wiki-link user-link-people' title='劉備'>玄德</A>之手而泣曰：“<A HREF='../人物/劉備.html' class='wise-wiki-link user-link-people' title='劉備'>吾兄</A>之恩，誓不敢忘！”二人歡飲至晚而散。 <A HREF='../人物/劉備.html' class='wise-wiki-link user-link-people' title='劉備'>玄德</A>歸寨，責<A HREF='../人物/龐統.html' class='wise-wiki-link user-link-people' title='龐統'>龐統</A>曰：“公等奈何欲陷<A HREF='../人物/劉備.html' class='wise-wiki-link user-link-people' title='劉備'>備</A>於不義耶？今後斷勿為此。”<A HREF='../人物/龐統.html' class='wise-wiki-link user-link-people' title='龐統'>統</A>嗟嘆而退。</P>
<P class=wise-wiki>卻說<A HREF='../人物/劉璋.html' class='wise-wiki-link user-link-people' title='劉璋'>劉璋</A>歸寨，<A HREF='../人物/劉瑰.html' class='wise-wiki-link user-link-people' title='劉瑰'>劉瑰</A>等曰：“<A HREF='../人物/劉璋.html' class='wise-wiki-link user-link-people' title='劉璋'>主公</A>見今日席上光景乎？不如早回，免生後患。”<A HREF='../人物/劉璋.html' class='wise-wiki-link user-link-people' title='劉璋'>劉璋</A>曰：“吾兄<A HREF='../人物/劉備.html' class='wise-wiki-link user-link-people' title='劉備'>劉玄德</A>，非比他人。”眾將曰：“雖<A HREF='../人物/劉備.html' class='wise-wiki-link user-link-people' title='劉備'>玄德</A>無此心，他手下人皆欲並西川，以圖富貴。”<A HREF='../人物/劉璋.html' class='wise-wiki-link user-link-people' title='劉璋'>璋</A>曰：“汝等無間吾兄弟之情。”遂不聽，日與<A HREF='../人物/劉備.html' class='wise-wiki-link user-link-people' title='劉備'>玄德</A>歡敘。</P>
<P class=wise-wiki>忽報<A HREF='../人物/張魯.html' class='wise-wiki-link user-link-people' title='張魯'>張魯</A>整頓兵馬，將犯葭萌關。 <A HREF='../人物/劉璋.html' class='wise-wiki-link user-link-people' title='劉璋'>劉璋</A>便請<A HREF='../人物/劉備.html' class='wise-wiki-link user-link-people' title='劉備'>玄德</A>往拒之。 <A HREF='../人物/劉備.html' class='wise-wiki-link user-link-people' title='劉備'>玄德</A>慨然領諾，即日引本部兵望葭萌關去了。眾將勸<A HREF='../人物/劉璋.html' class='wise-wiki-link user-link-people' title='劉璋'>劉璋</A>令大將緊守各處關隘，以防<A HREF='../人物/劉備.html' class='wise-wiki-link user-link-people' title='劉備'>玄德</A>兵變。 <A HREF='../人物/劉璋.html' class='wise-wiki-link user-link-people' title='劉璋'>璋</A>初時不從，後因眾人苦勸，乃令白水都督<A HREF='../人物/楊懷.html' class='wise-wiki-link user-link-people' title='楊懷'>楊懷</A>、<A HREF='../人物/高沛.html' class='wise-wiki-link user-link-people' title='高沛'>高沛</A>二人，把守涪水關。 <A HREF='../人物/劉璋.html' class='wise-wiki-link user-link-people' title='劉璋'>劉璋</A>自回成都。 <A HREF='../人物/劉備.html' class='wise-wiki-link user-link-people' title='劉備'>玄德</A>到葭萌關，嚴禁軍士，廣施恩惠，以收民心。</P>
<P class=wise-wiki>早有細作報入東吳。吳侯<A HREF='../人物/孫權.html' class='wise-wiki-link user-link-people' title='孫權'>孫權</A>會文武商議。 <A HREF='../人物/顧雍.html' class='wise-wiki-link user-link-people' title='顧雍'>顧雍</A>進曰：“<A HREF='../人物/劉備.html' class='wise-wiki-link user-link-people' title='劉備'>劉備</A>分兵遠涉山險而去，未易往還。何不差一軍先截川口，斷其歸路，後儘起東吳之兵，一鼓而下荊襄？此不可失之機會也。”<A HREF='../人物/孫權.html' class='wise-wiki-link user-link-people' title='孫權'>權</A>曰：“此計大妙！”</P>
<P class=wise-wiki>正商議間，忽屏後<A HREF='../人物/吳國太.html' class='wise-wiki-link user-link-people' title='吳國太'>一人</A>大喝而出曰：“<A HREF='../人物/顧雍.html' class='wise-wiki-link user-link-people' title='顧雍'>進此計者</A>可斬之！欲害<A HREF='../人物/孫仁.html' class='wise-wiki-link user-link-people' title='孫仁'>吾女</A>之命耶？”眾驚視之，乃<A HREF='../人物/吳國太.html' class='wise-wiki-link user-link-people' title='吳國太'>吳國太</A>也。 <A HREF='../人物/吳國太.html' class='wise-wiki-link user-link-people' title='吳國太'>國太</A>怒曰：“吾一生唯有<A HREF='../人物/孫仁.html' class='wise-wiki-link user-link-people' title='孫仁'>一女</A>，嫁與<A HREF='../人物/劉備.html' class='wise-wiki-link user-link-people' title='劉備'>劉備</A>。今若動兵，<A HREF='../人物/孫仁.html' class='wise-wiki-link user-link-people' title='孫仁'>吾女</A>性命如何？”因叱<A HREF='../人物/孫權.html' class='wise-wiki-link user-link-people' title='孫權'>孫權</A>曰：“汝掌父兄之業，坐領八十一州，尚自不足，乃顧小利而不念骨肉！”<A HREF='../人物/孫權.html' class='wise-wiki-link user-link-people' title='孫權'>孫權</A>諾諾連聲，答曰：“<A HREF='../人物/吳國太.html' class='wise-wiki-link user-link-people' title='吳國太'>老母</A>之訓，豈敢有違！”遂叱退眾官。 <A HREF='../人物/吳國太.html' class='wise-wiki-link user-link-people' title='吳國太'>國太</A>恨恨而入。 <A HREF='../人物/孫權.html' class='wise-wiki-link user-link-people' title='孫權'>孫權</A>立於軒下，自思：“此機會一失，荊襄何日可得？”</P>
<P class=wise-wiki>正沉吟間，只見<A HREF='../人物/張昭.html' class='wise-wiki-link user-link-people' title='張昭'>張昭</A>入問曰：“<A HREF='../人物/孫權.html' class='wise-wiki-link user-link-people' title='孫權'>主公</A>有何憂疑？”<A HREF='../人物/孫權.html' class='wise-wiki-link user-link-people' title='孫權'>孫權</A>曰：“正思適間之事。”<A HREF='../人物/張昭.html' class='wise-wiki-link user-link-people' title='張昭'>張昭</A>曰：“此極易也。今差心腹將一人，只帶五百軍，潛入荊州，下一封密書與<A HREF='../人物/孫仁.html' class='wise-wiki-link user-link-people' title='孫仁'>郡主</A>，只說<A HREF='../人物/吳國太.html' class='wise-wiki-link user-link-people' title='吳國太'>國太</A>病危，欲見<A HREF='../人物/孫仁.html' class='wise-wiki-link user-link-people' title='孫仁'>親女</A>，取<A HREF='../人物/孫仁.html' class='wise-wiki-link user-link-people' title='孫仁'>郡主</A>星夜回東吳。<A HREF='../人物/劉備.html' class='wise-wiki-link user-link-people' title='劉備'>玄德</A>平生只有<A HREF='../人物/劉禪.html' class='wise-wiki-link user-link-people' title='劉禪'>一子</A>，就教帶來。那時<A HREF='../人物/劉備.html' class='wise-wiki-link user-link-people' title='劉備'>玄德</A>定把荊州來換<A HREF='../人物/劉禪.html' class='wise-wiki-link user-link-people' title='劉禪'>阿斗</A>。如其不然，一任動兵，更有何礙？”<A HREF='../人物/孫權.html' class='wise-wiki-link user-link-people' title='孫權'>權</A>曰：“此計大妙！吾有<A HREF='../人物/周善.html' class='wise-wiki-link user-link-people' title='周善'>一人</A>，<A HREF='../人物/周善.html' class='wise-wiki-link user-link-people' title='周善'>姓周名善</A>，最有膽量；自幼穿房入戶，多隨<A HREF='../人物/孫堅.html' class='wise-wiki-link user-link-people' title='孫堅'>吾兄</A>。今可差<A HREF='../人物/周善.html' class='wise-wiki-link user-link-people' title='周善'>他</A>去。”<A HREF='../人物/張昭.html' class='wise-wiki-link user-link-people' title='張昭'>昭</A>曰：“切勿洩漏。只此便令起行。”</P>
<P class=wise-wiki>於是密遣<A HREF='../人物/周善.html' class='wise-wiki-link user-link-people' title='周善'>周善</A>，將五百人，扮為客商，分作五船；更詐修國書，以備盤詰。船內暗藏兵器。 <A HREF='../人物/周善.html' class='wise-wiki-link user-link-people' title='周善'>周善</A>領命，取荊州水路而來。船泊江邊，<A HREF='../人物/周善.html' class='wise-wiki-link user-link-people' title='周善'>善</A>自入荊州，令門吏報<A HREF='../人物/孫仁.html' class='wise-wiki-link user-link-people' title='孫仁'>孫夫人</A>。 <A HREF='../人物/孫仁.html' class='wise-wiki-link user-link-people' title='孫仁'>夫人</A>命<A HREF='../人物/周善.html' class='wise-wiki-link user-link-people' title='周善'>周善</A>入，<A HREF='../人物/周善.html' class='wise-wiki-link user-link-people' title='周善'>善</A>呈上密書。 <A HREF='../人物/孫仁.html' class='wise-wiki-link user-link-people' title='孫仁'>夫人</A>見說<A HREF='../人物/吳國太.html' class='wise-wiki-link user-link-people' title='吳國太'>國太</A>病危，洒淚動問。 <A HREF='../人物/周善.html' class='wise-wiki-link user-link-people' title='周善'>周善</A>拜訴曰：“<A HREF='../人物/吳國太.html' class='wise-wiki-link user-link-people' title='吳國太'>國太</A>好生病重，旦夕只是思念<A HREF='../人物/孫仁.html' class='wise-wiki-link user-link-people' title='孫仁'>夫人</A>。倘去得遲，恐不能相見。就教<A HREF='../人物/孫仁.html' class='wise-wiki-link user-link-people' title='孫仁'>夫人</A>帶<A HREF='../人物/劉禪.html' class='wise-wiki-link user-link-people' title='劉禪'>阿斗</A>去見一面。”<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“<A HREF='../人物/劉備.html' class='wise-wiki-link user-link-people' title='劉備'>皇叔</A>引兵遠出，<A HREF='../人物/孫仁.html' class='wise-wiki-link user-link-people' title='孫仁'>我</A>今欲回，須使人知會<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>，方可以行。”<A HREF='../人物/周善.html' class='wise-wiki-link user-link-people' title='周善'>周善</A>曰：“若<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>回言道：‘須報知<A HREF='../人物/劉備.html' class='wise-wiki-link user-link-people' title='劉備'>皇叔</A>，候了回命，方可下船’，如之奈何？”<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“若不辭而去，恐有阻當。”<A HREF='../人物/周善.html' class='wise-wiki-link user-link-people' title='周善'>周善</A>曰：“大江之中，已準備下船隻。只今便請<A HREF='../人物/孫仁.html' class='wise-wiki-link user-link-people' title='孫仁'>夫人</A>上車出城。”</P>
<P class=wise-wiki><A HREF='../人物/孫仁.html' class='wise-wiki-link user-link-people' title='孫仁'>孫夫人</A>聽知<A HREF='../人物/吳國太.html' class='wise-wiki-link user-link-people' title='吳國太'>母</A>病危，如何不慌；便將七歲孩兒<A HREF='../人物/劉禪.html' class='wise-wiki-link user-link-people' title='劉禪'>阿斗</A>，載在車中；隨行帶三十餘人，各跨刀劍上馬離荊州城，便來江邊上船。府中人欲報時，<A HREF='../人物/孫仁.html' class='wise-wiki-link user-link-people' title='孫仁'>孫夫人</A>已到沙頭鎮，下在船中了。</P>
<P class=wise-wiki><A HREF='../人物/周善.html' class='wise-wiki-link user-link-people' title='周善'>周善</A>方欲開船，只聽得岸上<A HREF='../人物/趙雲.html' class='wise-wiki-link user-link-people' title='趙雲'>有人</A>大叫：“且休開船，容與<A HREF='../人物/孫仁.html' class='wise-wiki-link user-link-people' title='孫仁'>夫人</A>餞行！”視之，乃<A HREF='../人物/趙雲.html' class='wise-wiki-link user-link-people' title='趙雲'>趙雲</A>也。原來<A HREF='../人物/趙雲.html' class='wise-wiki-link user-link-people' title='趙雲'>趙雲</A>巡哨方回，聽得這個消息，吃了一驚，只帶四五騎旋風般沿江趕來。 <A HREF='../人物/周善.html' class='wise-wiki-link user-link-people' title='周善'>周善</A>手執長戈，大喝曰：“汝何人，敢當<A HREF='../人物/孫仁.html' class='wise-wiki-link user-link-people' title='孫仁'>主母</A>！”叱令軍士一齊開船，各將軍器出來，排列在船上。風順水急，船皆隨流而去。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>沿江趕叫：“任從<A HREF='../人物/孫仁.html' class='wise-wiki-link user-link-people' title='孫仁'>夫人</A>去。只有一句話拜禀。”</P>
<P class=wise-wiki><A HREF='../人物/周善.html' class='wise-wiki-link user-link-people' title='周善'>周善</A>不睬，只催船速進。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>沿江趕到十餘里，忽見江灘斜攬一隻漁船在那裡。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>棄馬執槍，跳上漁船。只兩人駕船前來，望著<A HREF='../人物/孫仁.html' class='wise-wiki-link user-link-people' title='孫仁'>夫人</A>所坐大船追趕。 <A HREF='../人物/周善.html' class='wise-wiki-link user-link-people' title='周善'>周善</A>教軍士放箭。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>以槍撥之，箭皆紛紛落水。離大船懸隔丈餘，吳兵用槍亂刺。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>棄槍在小船上，掣所佩“青釭劍”在手，分開槍搠，望吳船湧身一跳，早登大船。吳兵盡皆驚倒。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>入艙中，見<A HREF='../人物/孫仁.html' class='wise-wiki-link user-link-people' title='孫仁'>夫人</A>抱<A HREF='../人物/劉禪.html' class='wise-wiki-link user-link-people' title='劉禪'>阿斗</A>於懷中，喝<A HREF='../人物/趙雲.html' class='wise-wiki-link user-link-people' title='趙雲'>趙雲</A>曰：“何故無禮！”<A HREF='../人物/趙雲.html' class='wise-wiki-link user-link-people' title='趙雲'>雲</A>插劍聲喏曰：“<A HREF='../人物/孫仁.html' class='wise-wiki-link user-link-people' title='孫仁'>主母</A>欲何往？何故不令<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>知會？”<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“我<A HREF='../人物/吳國太.html' class='wise-wiki-link user-link-people' title='吳國太'>母親</A>病在危篤，無暇報知。”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/孫仁.html' class='wise-wiki-link user-link-people' title='孫仁'>主母</A>探病，何故帶<A HREF='../人物/劉禪.html' class='wise-wiki-link user-link-people' title='劉禪'>小主人</A>去？”<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“<A HREF='../人物/劉禪.html' class='wise-wiki-link user-link-people' title='劉禪'>阿斗</A>是吾子，留在荊州，無人看覷。”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/孫仁.html' class='wise-wiki-link user-link-people' title='孫仁'>主母</A>差矣：<A HREF='../人物/劉備.html' class='wise-wiki-link user-link-people' title='劉備'>主人</A>一生，只有<A HREF='../人物/劉禪.html' class='wise-wiki-link user-link-people' title='劉禪'>這點骨血</A>。<A HREF='../人物/趙雲.html' class='wise-wiki-link user-link-people' title='趙雲'>小將</A>在當陽長阪坡百萬軍中救出。今日<A HREF='../人物/孫仁.html' class='wise-wiki-link user-link-people' title='孫仁'>夫人</A>卻抱將去，是何道理？”<A HREF='../人物/孫仁.html' class='wise-wiki-link user-link-people' title='孫仁'>夫人</A>怒曰：“量<A HREF='../人物/趙雲.html' class='wise-wiki-link user-link-people' title='趙雲'>汝</A>只是帳下一武夫，安敢管<A HREF='../人物/孫仁.html' class='wise-wiki-link user-link-people' title='孫仁'>我</A>家事！”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/孫仁.html' class='wise-wiki-link user-link-people' title='孫仁'>夫人</A>要去便去，只留下<A HREF='../人物/劉禪.html' class='wise-wiki-link user-link-people' title='劉禪'>小主人</A>。”<A HREF='../人物/孫仁.html' class='wise-wiki-link user-link-people' title='孫仁'>夫人</A>喝曰：“<A HREF='../人物/趙雲.html' class='wise-wiki-link user-link-people' title='趙雲'>汝</A>半路輒入船中，必有反意！”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“若不留下<A HREF='../人物/劉禪.html' class='wise-wiki-link user-link-people' title='劉禪'>小主人</A>，縱然萬死，亦不敢放<A HREF='../人物/孫仁.html' class='wise-wiki-link user-link-people' title='孫仁'>夫人</A>去。”</P>
<P class=wise-wiki><A HREF='../人物/孫仁.html' class='wise-wiki-link user-link-people' title='孫仁'>夫人</A>喝侍婢向前揪捽，被<A HREF='../人物/趙雲.html' class='wise-wiki-link user-link-people' title='趙雲'>趙雲</A>推倒，就懷中奪了<A HREF='../人物/劉禪.html' class='wise-wiki-link user-link-people' title='劉禪'>阿斗</A>，抱出船頭上。欲要傍岸，又無幫手；欲要行凶，又恐礙於道理；進退不得。 <A HREF='../人物/孫仁.html' class='wise-wiki-link user-link-people' title='孫仁'>夫人</A>喝侍婢奪<A HREF='../人物/劉禪.html' class='wise-wiki-link user-link-people' title='劉禪'>阿斗</A>，<A HREF='../人物/趙雲.html' class='wise-wiki-link user-link-people' title='趙雲'>趙雲</A>一手抱定<A HREF='../人物/劉禪.html' class='wise-wiki-link user-link-people' title='劉禪'>阿斗</A>，一手仗劍，人不敢近。 <A HREF='../人物/周善.html' class='wise-wiki-link user-link-people' title='周善'>周善</A>在後艄挾住舵，只顧放船下水。風順水急，望中流而去。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>孤掌難鳴，只護得<A HREF='../人物/劉禪.html' class='wise-wiki-link user-link-people' title='劉禪'>阿斗</A>，安能移舟傍岸？</P>
<P class=wise-wiki>正在危急，忽見下流頭港內一字兒排出十餘隻船來，船上麾旗擂鼓。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>自思：“今番中了東吳之計！”只見當頭船上<A HREF='../人物/張飛.html' class='wise-wiki-link user-link-people' title='張飛'>一員大將</A>，手執長矛，高聲大叫：“<A HREF='../人物/孫仁.html' class='wise-wiki-link user-link-people' title='孫仁'>嫂嫂</A>留下<A HREF='../人物/劉禪.html' class='wise-wiki-link user-link-people' title='劉禪'>侄兒</A>！”原來<A HREF='../人物/張飛.html' class='wise-wiki-link user-link-people' title='張飛'>張飛</A>巡哨，聽得這個消息，急來油江夾口，正撞著吳船，急忙截住。</P>
<P class=wise-wiki>當下<A HREF='../人物/張飛.html' class='wise-wiki-link user-link-people' title='張飛'>張飛</A>提劍跳上吳船。 <A HREF='../人物/周善.html' class='wise-wiki-link user-link-people' title='周善'>周善</A>見<A HREF='../人物/張飛.html' class='wise-wiki-link user-link-people' title='張飛'>張飛</A>上船，提刀來迎，被<A HREF='../人物/張飛.html' class='wise-wiki-link user-link-people' title='張飛'>張飛</A>手起一劍砍倒，提頭擲於<A HREF='../人物/孫仁.html' class='wise-wiki-link user-link-people' title='孫仁'>孫夫人</A>前。 <A HREF='../人物/孫仁.html' class='wise-wiki-link user-link-people' title='孫仁'>夫人</A>大驚曰：“<A HREF='../人物/張飛.html' class='wise-wiki-link user-link-people' title='張飛'>叔叔</A>何故無禮？”<A HREF='../人物/張飛.html' class='wise-wiki-link user-link-people' title='張飛'>張飛</A>曰：“<A HREF='../人物/孫仁.html' class='wise-wiki-link user-link-people' title='孫仁'>嫂嫂</A>不以<A HREF='../人物/劉備.html' class='wise-wiki-link user-link-people' title='劉備'>俺哥哥</A>為重，私自歸家，這便無禮！”<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“<A HREF='../人物/吳國太.html' class='wise-wiki-link user-link-people' title='吳國太'>吾母</A>病重，甚是危急。若等<A HREF='../人物/劉備.html' class='wise-wiki-link user-link-people' title='劉備'>你哥哥</A>回來，須誤了<A HREF='../人物/孫仁.html' class='wise-wiki-link user-link-people' title='孫仁'>我</A>事。若<A HREF='../人物/張飛.html' class='wise-wiki-link user-link-people' title='張飛'>你</A>不放<A HREF='../人物/孫仁.html' class='wise-wiki-link user-link-people' title='孫仁'>我</A>回去，<A HREF='../人物/孫仁.html' class='wise-wiki-link user-link-people' title='孫仁'>我</A>情願投江而死！”</P>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>張飛</A>與<A HREF='../人物/趙雲.html' class='wise-wiki-link user-link-people' title='趙雲'>趙雲</A>商議：“若逼死<A HREF='../人物/孫仁.html' class='wise-wiki-link user-link-people' title='孫仁'>夫人</A>，非為臣下之道。只護著<A HREF='../人物/劉禪.html' class='wise-wiki-link user-link-people' title='劉禪'>阿斗</A>過船去罷。”乃謂<A HREF='../人物/孫仁.html' class='wise-wiki-link user-link-people' title='孫仁'>夫人</A>曰：“<A HREF='../人物/劉備.html' class='wise-wiki-link user-link-people' title='劉備'>俺哥哥</A>大漢皇叔，也不辱沒<A HREF='../人物/孫仁.html' class='wise-wiki-link user-link-people' title='孫仁'>嫂嫂</A>。今日相別，若思<A HREF='../人物/劉備.html' class='wise-wiki-link user-link-people' title='劉備'>哥哥</A>恩義，早早回來。”說罷，抱了<A HREF='../人物/劉禪.html' class='wise-wiki-link user-link-people' title='劉禪'>阿斗</A>，自與<A HREF='../人物/趙雲.html' class='wise-wiki-link user-link-people' title='趙雲'>趙雲</A>回船，放<A HREF='../人物/孫仁.html' class='wise-wiki-link user-link-people' title='孫仁'>孫夫人</A>五隻船去了。後人有詩讚<A HREF='../人物/趙雲.html' class='wise-wiki-link user-link-people' title='趙雲'>子龍</A>曰：</P>
<DIV class='wise-wiki-p user-poem'><P class='wise-wiki user-poem'>昔年救主在當陽，</P>
<P class='wise-wiki user-poem'>今日飛身向大江。</P>
<P class='wise-wiki user-poem'>船上吳兵皆膽裂，</P>
<P class='wise-wiki user-poem'>子龍英勇世無雙！</P></DIV>
<P class=wise-wiki>又有詩讚<A HREF='../人物/張飛.html' class='wise-wiki-link user-link-people' title='張飛'>翼德</A>曰：</P>
<DIV class='wise-wiki-p user-poem'><P class='wise-wiki user-poem'>長阪橋邊怒氣騰，</P>
<P class='wise-wiki user-poem'>一聲虎嘯退曹兵。</P>
<P class='wise-wiki user-poem'>今朝江上扶危主，</P>
<P class='wise-wiki user-poem'>青史應傳萬載名。</P></DIV>
<P class=wise-wiki>二人歡喜回船。行不數里，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>引大隊船隻接來。見<A HREF='../人物/劉禪.html' class='wise-wiki-link user-link-people' title='劉禪'>阿斗</A>已奪回，大喜。三人並馬而歸。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自申文書往葭萌關，報知<A HREF='../人物/劉備.html' class='wise-wiki-link user-link-people' title='劉備'>玄德</A>。</P>
<P class=wise-wiki>卻說<A HREF='../人物/孫仁.html' class='wise-wiki-link user-link-people' title='孫仁'>孫夫人</A>回吳，具說<A HREF='../人物/張飛.html' class='wise-wiki-link user-link-people' title='張飛'>張飛</A>與<A HREF='../人物/趙雲.html' class='wise-wiki-link user-link-people' title='趙雲'>趙雲</A>殺了<A HREF='../人物/周善.html' class='wise-wiki-link user-link-people' title='周善'>周善</A>，截江奪了<A HREF='../人物/劉禪.html' class='wise-wiki-link user-link-people' title='劉禪'>阿斗</A>。 <A HREF='../人物/孫權.html' class='wise-wiki-link user-link-people' title='孫權'>孫權</A>大怒曰：“今<A HREF='../人物/孫仁.html' class='wise-wiki-link user-link-people' title='孫仁'>吾妹</A>已歸，與彼不親，殺<A HREF='../人物/周善.html' class='wise-wiki-link user-link-people' title='周善'>周善</A>之仇，如何不報！”喚集文武商議，起軍攻取荊州。</P>
<P class=wise-wiki>正商議調兵，忽報<A HREF='../人物/曹操.html' class='wise-wiki-link user-link-people' title='曹操'>曹操</A>起軍四十萬來報赤壁之仇。 <A HREF='../人物/孫權.html' class='wise-wiki-link user-link-people' title='孫權'>孫權</A>大驚，且按下荊州，商議拒敵<A HREF='../人物/曹操.html' class='wise-wiki-link user-link-people' title='曹操'>曹操</A>。人報“長史<A HREF='../人物/張纮.html' class='wise-wiki-link user-link-people' title='張纮'>張纮</A>辭疾回家，今已病故，有哀書上呈。”<A HREF='../人物/孫權.html' class='wise-wiki-link user-link-people' title='孫權'>權</A>拆視之，書中勸<A HREF='../人物/孫權.html' class='wise-wiki-link user-link-people' title='孫權'>孫權</A>遷秣陵，言秣陵山川有帝王之氣，可速遷於此，以為萬世之業。</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>覽書哭謂眾家曰：“<A HREF='../人物/張纮.html' class='wise-wiki-link user-link-people' title='張纮'>張子網</A>勸<A HREF='../人物/孫權.html' class='wise-wiki-link user-link-people' title='孫權'>我</A>遷居秣陵，<A HREF='../人物/孫權.html' class='wise-wiki-link user-link-people' title='孫權'>吾</A>如何不從？”即命遷治建業，築石頭城。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>進曰：“<A HREF='../人物/曹操.html' class='wise-wiki-link user-link-people' title='曹操'>曹操</A>兵來，何於濡須水口築塢以拒之。”諸將皆曰：“上岸擊賊，跌足入船，何用築城？”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“兵有利鈍，戰無必勝。如猝然遇敵，步騎相促，人尚不暇及水，何能入船乎？”<A HREF='../人物/孫權.html' class='wise-wiki-link user-link-people' title='孫權'>權</A>曰：“‘人無遠慮，必有近憂’。<A HREF='../人物/呂蒙.html' class='wise-wiki-link user-link-people' title='呂蒙'>子明</A>之見甚遠。”便差軍數万築濡須塢。曉夜並工，刻期告竣。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>在許都，威福日甚。長史<A HREF='../人物/董昭.html' class='wise-wiki-link user-link-people' title='董昭'>董昭</A>進曰：“自古以來，人臣未有如<A HREF='../人物/曹操.html' class='wise-wiki-link user-link-people' title='曹操'>丞相</A>之功者。雖<A HREF='../人物/周文公.html' class='wise-wiki-link user-link-people' title='周文公'>周公</A>、<A HREF='../人物/姜子牙.html' class='wise-wiki-link user-link-people' title='姜子牙'>呂望</A>，莫可乃也。櫛風沐雨，三十馀年，掃蕩群凶，與百姓除害，使漢室復存，豈可與諸臣宰同列乎？合受魏公之位，加‘九錫’以彰功德。”你道那“九錫”：</P>
<DIV class='wise-wiki-p user-list'><P class='wise-wiki user-list'>一，車馬；</P>
<P class='wise-wiki user-list'>二，衣服；</P>
<P class='wise-wiki user-list'>三，樂縣；</P>
<P class='wise-wiki user-list'>四，朱戶；</P>
<P class='wise-wiki user-list'>五，納陛；</P>
<P class='wise-wiki user-list'>六，虎賁；</P>
<P class='wise-wiki user-list'>七，鈇鉞；</P>
<P class='wise-wiki user-list'>八，弓矢；</P>
<P class='wise-wiki user-list'>九，秬鬯圭瓚；</P></DIV>
<P class=wise-wiki>侍中<A HREF='../人物/荀彧.html' class='wise-wiki-link user-link-people' title='荀彧'>荀彧</A>曰：“不可。<A HREF='../人物/曹操.html' class='wise-wiki-link user-link-people' title='曹操'>丞相</A>本興義兵，匡扶漢室，當秉忠貞之志，守謙退之節。君子愛人以德，不宜如此。”<A HREF='../人物/曹操.html' class='wise-wiki-link user-link-people' title='曹操'>曹操</A>聞言，勃然變色。 <A HREF='../人物/董昭.html' class='wise-wiki-link user-link-people' title='董昭'>董昭</A>曰：“豈可以<A HREF='../人物/荀彧.html' class='wise-wiki-link user-link-people' title='荀彧'>一人</A>而阻眾望？”遂上表請尊<A HREF='../人物/曹操.html' class='wise-wiki-link user-link-people' title='曹操'>操</A>為魏公，加九錫。 <A HREF='../人物/荀彧.html' class='wise-wiki-link user-link-people' title='荀彧'>荀彧</A>歎曰：“吾不想今日見此事！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>聞深恨之，以為不助<A HREF='../人物/曹操.html' class='wise-wiki-link user-link-people' title='曹操'>己</A>也。建安十七年冬十月，<A HREF='../人物/曹操.html' class='wise-wiki-link user-link-people' title='曹操'>曹操</A>興兵下江南，就命<A HREF='../人物/荀彧.html' class='wise-wiki-link user-link-people' title='荀彧'>荀彧</A>同行。 <A HREF='../人物/荀彧.html' class='wise-wiki-link user-link-people' title='荀彧'>彧</A>已知<A HREF='../人物/曹操.html' class='wise-wiki-link user-link-people' title='曹操'>操</A>有殺己之心，託病止於壽春。忽<A HREF='../人物/曹操.html' class='wise-wiki-link user-link-people' title='曹操'>曹操</A>使人送飲食一盒至。盒上有<A HREF='../人物/曹操.html' class='wise-wiki-link user-link-people' title='曹操'>操</A>親筆封記。開盒視之，並無一物。 <A HREF='../人物/荀彧.html' class='wise-wiki-link user-link-people' title='荀彧'>彧</A>會其意，遂服毒而亡。年五十歲。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>文若才華天下聞，</P>
<P class='wise-wiki user-poem'>可憐失足在權門。</P>
<P class='wise-wiki user-poem'>後人漫把留侯比，</P>
<P class='wise-wiki user-poem'>臨歿無顏見漢君。</P></DIV>
<P class=wise-wiki>其子<A HREF='../人物/荀惲.html' class='wise-wiki-link user-link-people' title='荀惲'>荀惲</A>，發哀書報<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>甚懊悔，命厚葬<A HREF='../人物/荀彧.html' class='wise-wiki-link user-link-people' title='荀彧'>之</A>，諡日敬侯。</P>
<P class=wise-wiki>且說<A HREF='../人物/曹操.html' class='wise-wiki-link user-link-people' title='曹操'>曹操</A>大軍至濡須，先差<A HREF='../人物/曹洪.html' class='wise-wiki-link user-link-people' title='曹洪'>曹洪</A>領三萬鐵甲馬軍，哨至江邊。回報雲：“遙望沿江一帶，旗幡無數，不知兵聚何處。”<A HREF='../人物/曹操.html' class='wise-wiki-link user-link-people' title='曹操'>操</A>放心不下，自領兵前進，就濡須口排開軍陣。 <A HREF='../人物/曹操.html' class='wise-wiki-link user-link-people' title='曹操'>操</A>領百餘人上山坡，遙望戰船，各分隊伍，依次排列。旗分五色，兵器鮮明。當中大船上青羅傘下，坐著<A HREF='../人物/孫權.html' class='wise-wiki-link user-link-people' title='孫權'>孫權</A>。左右文武，侍立兩傍。 <A HREF='../人物/曹操.html' class='wise-wiki-link user-link-people' title='曹操'>操</A>以鞭指曰：</P>
<DIV class='wise-wiki-p user-letter'><P class='wise-wiki user-letter'>“生子當如<A HREF='../人物/孫權.html' class='wise-wiki-link user-link-people' title='孫權'>孫仲謀</A>！若<A HREF='../人物/劉表.html' class='wise-wiki-link user-link-people' title='劉表'>劉景升</A>兒子豚犬耳！”</P></DIV>
<P class=wise-wiki>忽一聲響動，南船一齊飛奔過來。濡須塢內又一軍出，衝動<A HREF='../人物/曹操.html' class='wise-wiki-link user-link-people' title='曹操'>曹</A>兵。 <A HREF='../人物/曹操.html' class='wise-wiki-link user-link-people' title='曹操'>曹操</A>軍馬退後便走，止喝不住。忽有千百騎趕到山邊，為首<A HREF='../人物/孫權.html' class='wise-wiki-link user-link-people' title='孫權'>馬上一人</A>，碧眼紫髯。眾人認得正是<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>自引一隊馬軍來擊<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>大驚，急回馬時，東吳大將<A HREF='../人物/韓當.html' class='wise-wiki-link user-link-people' title='韓當'>韓當</A>、<A HREF='../人物/周泰.html' class='wise-wiki-link user-link-people' title='周泰'>周泰</A>兩騎馬直衝將上來。 <A HREF='../人物/曹操.html' class='wise-wiki-link user-link-people' title='曹操'>操</A>背後<A HREF='../人物/許褚.html' class='wise-wiki-link user-link-people' title='許褚'>許褚</A>縱馬舞刀，敵住二將，<A HREF='../人物/曹操.html' class='wise-wiki-link user-link-people' title='曹操'>曹操</A>得脫歸寨。 <A HREF='../人物/許褚.html' class='wise-wiki-link user-link-people' title='許褚'>許褚</A>與二將戰三十合方回。 <A HREF='../人物/曹操.html' class='wise-wiki-link user-link-people' title='曹操'>操</A>回寨，重賞<A HREF='../人物/許褚.html' class='wise-wiki-link user-link-people' title='許褚'>許褚</A>，責罵眾將：“臨敵先退，挫吾銳氣！後若如此，盡皆斬首！”</P>
<P class=wise-wiki>是夜三更時分，忽寨外喊聲大震。 <A HREF='../人物/曹操.html' class='wise-wiki-link user-link-people' title='曹操'>操</A>急上馬，見四下里火起，卻被吳兵劫入大寨。殺至天明，<A HREF='../人物/曹操.html' class='wise-wiki-link user-link-people' title='曹操'>曹</A>兵退五十餘里下寨。 <A HREF='../人物/曹操.html' class='wise-wiki-link user-link-people' title='曹操'>操</A>心中鬱悶，閒看兵書。 <A HREF='../人物/程昱.html' class='wise-wiki-link user-link-people' title='程昱'>程昱</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>既知兵法，豈不知‘兵貴神速’乎？<A HREF='../人物/曹操.html' class='wise-wiki-link user-link-people' title='曹操'>丞相</A>起兵，遷延日久，故<A HREF='../人物/孫權.html' class='wise-wiki-link user-link-people' title='孫權'>孫權</A>得以準備。夾濡須水口為塢，難於攻擊。不若且退兵回許都，別作良圖。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>不應。 <A HREF='../人物/程昱.html' class='wise-wiki-link user-link-people' title='程昱'>程昱</A>出。 <A HREF='../人物/曹操.html' class='wise-wiki-link user-link-people' title='曹操'>操</A>伏幾而臥，忽聞潮聲洶湧，如萬馬爭奔之狀。 <A HREF='../人物/曹操.html' class='wise-wiki-link user-link-people' title='曹操'>操</A>急視之，見大江中推出一輪紅日，光華射目；仰望天上，又有兩輪太陽對照。忽見江心那輪紅日，直飛起來，墜於寨前山中，其聲如雷。猛然驚覺，原來在帳中做了一夢。帳前軍報導午時。 <A HREF='../人物/曹操.html' class='wise-wiki-link user-link-people' title='曹操'>曹操</A>教備馬，引五十餘騎，迳奔出寨。至夢中所見落日山邊，正看之間，忽見一簇人馬，當先<A HREF='../人物/孫權.html' class='wise-wiki-link user-link-people' title='孫權'>一人</A>，金盔金甲。 <A HREF='../人物/曹操.html' class='wise-wiki-link user-link-people' title='曹操'>操</A>視之，乃<A HREF='../人物/孫權.html' class='wise-wiki-link user-link-people' title='孫權'>孫權</A>也。</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>見<A HREF='../人物/曹操.html' class='wise-wiki-link user-link-people' title='曹操'>操</A>至，也不慌忙，在山上勒住馬，以鞭指<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>坐鎮中原，富貴已極，何故貪心不足，又來侵<A HREF='../人物/孫權.html' class='wise-wiki-link user-link-people' title='孫權'>我</A>江南？”<A HREF='../人物/曹操.html' class='wise-wiki-link user-link-people' title='曹操'>操</A>答曰：“<A HREF='../人物/孫權.html' class='wise-wiki-link user-link-people' title='孫權'>汝</A>為臣下，下尊王室。<A HREF='../人物/曹操.html' class='wise-wiki-link user-link-people' title='曹操'>吾</A>奉<A HREF='../人物/劉協.html' class='wise-wiki-link user-link-people' title='劉協'>天子</A>詔，特來討<A HREF='../人物/孫權.html' class='wise-wiki-link user-link-people' title='孫權'>汝</A>！”<A HREF='../人物/孫權.html' class='wise-wiki-link user-link-people' title='孫權'>孫權</A>笑曰：“此言豈不羞乎？天下豈不知<A HREF='../人物/曹操.html' class='wise-wiki-link user-link-people' title='曹操'>你</A>挾<A HREF='../人物/劉協.html' class='wise-wiki-link user-link-people' title='劉協'>天子</A>，令諸侯？<A HREF='../人物/孫權.html' class='wise-wiki-link user-link-people' title='孫權'>吾</A>非不尊漢朝，正欲討<A HREF='../人物/曹操.html' class='wise-wiki-link user-link-people' title='曹操'>汝</A>以正國家耳！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大怒，叱諸將上山捉<A HREF='../人物/孫權.html' class='wise-wiki-link user-link-people' title='孫權'>孫權</A>。忽一聲鼓響，山背後兩彪軍出：右邊<A HREF='../人物/韓當.html' class='wise-wiki-link user-link-people' title='韓當'>韓當</A>、<A HREF='../人物/周泰.html' class='wise-wiki-link user-link-people' title='周泰'>周泰</A>，左邊<A HREF='../人物/陳武.html' class='wise-wiki-link user-link-people' title='陳武'>陳武</A>、<A HREF='../人物/潘璋.html' class='wise-wiki-link user-link-people' title='潘璋'>潘璋</A>。四員將帶三千弓弩手亂射，矢如雨發。 <A HREF='../人物/曹操.html' class='wise-wiki-link user-link-people' title='曹操'>操</A>急引眾將回走。背後四將趕來甚急。趕到半路，<A HREF='../人物/許褚.html' class='wise-wiki-link user-link-people' title='許褚'>許褚</A>引眾虎衛軍敵住，救回<A HREF='../人物/曹操.html' class='wise-wiki-link user-link-people' title='曹操'>曹操</A>。吳兵齊奏凱歌，回濡須去了。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>還營自思：“<A HREF='../人物/孫權.html' class='wise-wiki-link user-link-people' title='孫權'>孫權</A>非等閒人物。紅日之應，久後必為帝王。”於是心中有退兵之意。又恐東吳恥笑，進退未決。兩邊又相拒了月餘，戰了數場，互相勝負。直至來年正月，春雨連綿，水港皆滿，軍士多在泥水之中，困苦異常。 <A HREF='../人物/曹操.html' class='wise-wiki-link user-link-people' title='曹操'>操</A>心甚憂。當日正在寨中，與眾謀士商議。或勸<A HREF='../人物/曹操.html' class='wise-wiki-link user-link-people' title='曹操'>操</A>收兵；或云目今春暖，正好相持，不可退歸。 <A HREF='../人物/曹操.html' class='wise-wiki-link user-link-people' title='曹操'>操</A>猶豫未決。忽報東吳有使齎書到。 <A HREF='../人物/曹操.html' class='wise-wiki-link user-link-people' title='曹操'>操</A>啟視之。書略曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/孫權.html' class='wise-wiki-link user-link-people' title='孫權'>孤</A>與<A HREF='../人物/曹操.html' class='wise-wiki-link user-link-people' title='曹操'>丞相</A>，彼此皆漢朝臣宰。<A HREF='../人物/曹操.html' class='wise-wiki-link user-link-people' title='曹操'>丞相</A>不思報國安民，乃妄動干戈，殘虐生靈，豈仁人之所為哉？即日春水方生，<A HREF='../人物/曹操.html' class='wise-wiki-link user-link-people' title='曹操'>公</A>當速去。如其不然，復有<A HREF='051.html' class='wise-wiki-link user-link-chapter' title='第五十一回　曹仁大戰東吳兵　孔明一氣周公瑾'>赤壁之禍</A>矣。<A HREF='../人物/曹操.html' class='wise-wiki-link user-link-people' title='曹操'>公</A>宜自思焉。”</P></DIV>
<P class=wise-wiki>書背後又批兩行雲：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/曹操.html' class='wise-wiki-link user-link-people' title='曹操'>足下</A>不死，<A HREF='../人物/孫權.html' class='wise-wiki-link user-link-people' title='孫權'>孤</A>不得安。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>看畢，大笑曰：“<A HREF='../人物/孫權.html' class='wise-wiki-link user-link-people' title='孫權'>孫仲謀</A>不欺<A HREF='../人物/曹操.html' class='wise-wiki-link user-link-people' title='曹操'>我</A>也。”重賞來使，遂下令班師，命廬江太守<A HREF='../人物/朱光.html' class='wise-wiki-link user-link-people' title='朱光'>朱光</A>，鎮守皖城，自引大軍回許昌。 <A HREF='../人物/孫權.html' class='wise-wiki-link user-link-people' title='孫權'>孫權</A>亦收軍回秣陵。 <A HREF='../人物/孫權.html' class='wise-wiki-link user-link-people' title='孫權'>權</A>與眾將商議：“<A HREF='../人物/曹操.html' class='wise-wiki-link user-link-people' title='曹操'>曹操</A>雖然北去，<A HREF='../人物/劉備.html' class='wise-wiki-link user-link-people' title='劉備'>劉備</A>尚在葭萌關未還。何不引拒<A HREF='../人物/曹操.html' class='wise-wiki-link user-link-people' title='曹操'>曹操</A>之兵，以取荊州？”<A HREF='../人物/張昭.html' class='wise-wiki-link user-link-people' title='張昭'>張昭</A>獻計曰：“且未可動兵。某有一計，使<A HREF='../人物/劉備.html' class='wise-wiki-link user-link-people' title='劉備'>劉備</A>不能再還荊州。”正是：</P>
<DIV class='wise-wiki-p user-poem'><P class='wise-wiki user-poem'>孟德雄兵方退北，</P>
<P class='wise-wiki user-poem'>仲謀壯志又圖南。</P></DIV>
<P class=wise-wiki>不知<A HREF='../人物/張昭.html' class='wise-wiki-link user-link-people' title='張昭'>張昭</A>說出甚計來，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='060.html' class='navigator'>上一頁</A></SPAN> <SPAN class='navigator'><A HREF='062.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01380秒。</DIV></BODY>
</HTML>