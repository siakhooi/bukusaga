<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第十二回　陶恭祖三讓徐州　曹孟德大戰呂布 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='011.html' class='navigator'>上一頁</A></SPAN> <SPAN class='navigator'><A HREF='013.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第十二回　陶恭祖三讓徐州　曹孟德大戰呂布</H1>



<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>正慌走間，正南上一彪軍到，乃<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>引軍來救援，截住<A HREF='../人物/呂布.html' class='wise-wiki-link user-link-people' title='呂布'>呂布</A>大戰。鬥到黃昏時分，大雨如注，各自引軍分散。 <A HREF='../人物/曹操.html' class='wise-wiki-link user-link-people' title='曹操'>操</A>回寨，重賞<A HREF='../人物/典韋.html' class='wise-wiki-link user-link-people' title='典韋'>典韋</A>，加為領軍都尉。</P>
<P class=wise-wiki>卻說<A HREF='../人物/呂布.html' class='wise-wiki-link user-link-people' title='呂布'>呂布</A>到寨，與<A HREF='../人物/陳宮.html' class='wise-wiki-link user-link-people' title='陳宮'>陳宮</A>商議。 <A HREF='../人物/陳宮.html' class='wise-wiki-link user-link-people' title='陳宮'>宮</A>曰：“濮陽城中有富戶<A HREF='../人物/田氏.html' class='wise-wiki-link user-link-people' title='田氏'>田氏</A>，家僮千百，為一郡之巨室；可令<A HREF='../人物/田氏.html' class='wise-wiki-link user-link-people' title='田氏'>彼</A>密使人往<A HREF='../人物/曹操.html' class='wise-wiki-link user-link-people' title='曹操'>操</A>寨中下書，言<A HREF='../人物/呂布.html' class='wise-wiki-link user-link-people' title='呂布'>呂溫侯</A>殘暴不仁，民心大怨，今欲移兵黎陽，止有<A HREF='../人物/高順.html' class='wise-wiki-link user-link-people' title='高順'>高順</A>在城內，可連夜進兵，我為內應。<A HREF='../人物/曹操.html' class='wise-wiki-link user-link-people' title='曹操'>操</A>若來，誘之入城，四門放火，外設伏兵。<A HREF='../人物/曹操.html' class='wise-wiki-link user-link-people' title='曹操'>曹操</A>雖有經天緯地之才，到此安能得脫也？”<A HREF='../人物/呂布.html' class='wise-wiki-link user-link-people' title='呂布'>呂布</A>從其計，密諭<A HREF='../人物/田氏.html' class='wise-wiki-link user-link-people' title='田氏'>田氏</A>使人迳到<A HREF='../人物/曹操.html' class='wise-wiki-link user-link-people' title='曹操'>操</A>寨。 <A HREF='../人物/曹操.html' class='wise-wiki-link user-link-people' title='曹操'>操</A>因新敗，正在躊躇，忽報<A HREF='../人物/田氏.html' class='wise-wiki-link user-link-people' title='田氏'>田氏</A>人到，呈上密書云：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/呂布.html' class='wise-wiki-link user-link-people' title='呂布'>呂布</A>已往黎陽，城中空虛。萬望速來，當為內應。城上插白旗，大書‘義’字，便是暗號。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大喜曰：“天使<A HREF='../人物/曹操.html' class='wise-wiki-link user-link-people' title='曹操'>吾</A>得濮陽也！”重賞來人，一面收拾起兵。 <A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“<A HREF='../人物/呂布.html' class='wise-wiki-link user-link-people' title='呂布'>布</A>雖無謀，<A HREF='../人物/陳宮.html' class='wise-wiki-link user-link-people' title='陳宮'>陳宮</A>多計。只恐其中有詐，不可不防。<A HREF='../人物/曹操.html' class='wise-wiki-link user-link-people' title='曹操'>明公</A>欲去，當分三軍為三隊：兩隊伏城外接應，一隊入城方可。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>從其言，分軍三隊，來至濮陽城下。 <A HREF='../人物/曹操.html' class='wise-wiki-link user-link-people' title='曹操'>操</A>先往觀之，見城上遍豎旗幡，西門角上，有一“義”字白旗，心中暗喜。是日午牌，城門開處，兩員將引軍出戰：前軍<A HREF='../人物/侯成.html' class='wise-wiki-link user-link-people' title='侯成'>侯成</A>，後軍<A HREF='../人物/高順.html' class='wise-wiki-link user-link-people' title='高順'>高順</A>。 <A HREF='../人物/曹操.html' class='wise-wiki-link user-link-people' title='曹操'>操</A>即使<A HREF='../人物/典韋.html' class='wise-wiki-link user-link-people' title='典韋'>典韋</A>出馬，直取<A HREF='../人物/侯成.html' class='wise-wiki-link user-link-people' title='侯成'>侯成</A>。 <A HREF='../人物/侯成.html' class='wise-wiki-link user-link-people' title='侯成'>侯成</A>抵敵不過，回馬望城中走。 <A HREF='../人物/典韋.html' class='wise-wiki-link user-link-people' title='典韋'>韋</A>趕到吊橋邊，<A HREF='../人物/高順.html' class='wise-wiki-link user-link-people' title='高順'>高順</A>亦攔擋不住，都退入城中去了。數內有軍人乘勢混過陣來見<A HREF='../人物/曹操.html' class='wise-wiki-link user-link-people' title='曹操'>操</A>，說是<A HREF='../人物/田氏.html' class='wise-wiki-link user-link-people' title='田氏'>田氏</A>之使，呈上密書。約雲：“今夜初更時分，城上鳴鑼為號，便可進兵。某當獻門。”<A HREF='../人物/曹操.html' class='wise-wiki-link user-link-people' title='曹操'>操</A>撥<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>引軍在左，<A HREF='../人物/曹洪.html' class='wise-wiki-link user-link-people' title='曹洪'>曹洪</A>引軍在右，<A HREF='../人物/曹操.html' class='wise-wiki-link user-link-people' title='曹操'>自己</A>引<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>、<A HREF='../人物/典韋.html' class='wise-wiki-link user-link-people' title='典韋'>典韋</A>四將，率兵入城。 <A HREF='../人物/李典.html' class='wise-wiki-link user-link-people' title='李典'>李典</A>曰：“<A HREF='../人物/曹操.html' class='wise-wiki-link user-link-people' title='曹操'>主公</A>且在城外，容某等先入城去。”<A HREF='../人物/曹操.html' class='wise-wiki-link user-link-people' title='曹操'>操</A>喝曰：“我不自往，誰肯向前！”遂當先領兵直入。</P>
<P class=wise-wiki>時約初更，月光未上。只聽得西門上吹蠃殼聲，喊聲忽起，門上火把燎亂，城門大開，吊橋放落。 <A HREF='../人物/曹操.html' class='wise-wiki-link user-link-people' title='曹操'>曹操</A>爭先拍馬而入。直到州衙，路上不見一人。 <A HREF='../人物/曹操.html' class='wise-wiki-link user-link-people' title='曹操'>操</A>知是計，忙撥回馬，大叫：“退兵！”州衙中一聲炮響，四門烈火，轟天而起；金鼓齊鳴，喊聲如江翻海沸。東巷內轉出<A HREF='../人物/張遼.html' class='wise-wiki-link user-link-people' title='張遼'>張遼</A>，西巷內轉出<A HREF='../人物/臧霸.html' class='wise-wiki-link user-link-people' title='臧霸'>臧霸</A>，夾攻掩殺。 <A HREF='../人物/曹操.html' class='wise-wiki-link user-link-people' title='曹操'>操</A>走北門，道傍轉出<A HREF='../人物/郝萌.html' class='wise-wiki-link user-link-people' title='郝萌'>郝萌</A>、<A HREF='../人物/曹性.html' class='wise-wiki-link user-link-people' title='曹性'>曹性</A>，又殺一陣。 <A HREF='../人物/曹操.html' class='wise-wiki-link user-link-people' title='曹操'>操</A>急走南門，<A HREF='../人物/高順.html' class='wise-wiki-link user-link-people' title='高順'>高順</A>、<A HREF='../人物/侯成.html' class='wise-wiki-link user-link-people' title='侯成'>侯成</A>攔住。 <A HREF='../人物/典韋.html' class='wise-wiki-link user-link-people' title='典韋'>典韋</A>怒目咬牙，衝殺出去。 <A HREF='../人物/高順.html' class='wise-wiki-link user-link-people' title='高順'>高順</A>、<A HREF='../人物/侯成.html' class='wise-wiki-link user-link-people' title='侯成'>侯成</A>倒走出城。</P>
<P class=wise-wiki><A HREF='../人物/典韋.html' class='wise-wiki-link user-link-people' title='典韋'>典韋</A>殺到吊橋，回頭不見了<A HREF='../人物/曹操.html' class='wise-wiki-link user-link-people' title='曹操'>曹操</A>，翻身复殺入城來，門下撞著<A HREF='../人物/李典.html' class='wise-wiki-link user-link-people' title='李典'>李典</A>。 <A HREF='../人物/典韋.html' class='wise-wiki-link user-link-people' title='典韋'>典韋</A>問：“<A HREF='../人物/曹操.html' class='wise-wiki-link user-link-people' title='曹操'>主公</A>何在？”<A HREF='../人物/李典.html' class='wise-wiki-link user-link-people' title='李典'>典</A>曰：“吾亦尋不見。”<A HREF='../人物/典韋.html' class='wise-wiki-link user-link-people' title='典韋'>韋</A>曰：“汝在城外催救軍，我入去尋<A HREF='../人物/曹操.html' class='wise-wiki-link user-link-people' title='曹操'>主公</A>。”<A HREF='../人物/李典.html' class='wise-wiki-link user-link-people' title='李典'>李典</A>去了。 <A HREF='../人物/典韋.html' class='wise-wiki-link user-link-people' title='典韋'>典韋</A>殺入城中，尋覓不見；再殺出城壕邊，撞著<A HREF='../人物/樂進.html' class='wise-wiki-link user-link-people' title='樂進'>樂進</A>。 <A HREF='../人物/樂進.html' class='wise-wiki-link user-link-people' title='樂進'>進</A>曰：“<A HREF='../人物/曹操.html' class='wise-wiki-link user-link-people' title='曹操'>主公</A>何在？”<A HREF='../人物/典韋.html' class='wise-wiki-link user-link-people' title='典韋'>韋</A>曰：“我往復兩遭，尋覓不見。”<A HREF='../人物/樂進.html' class='wise-wiki-link user-link-people' title='樂進'>進</A>曰：“同殺入去救<A HREF='../人物/曹操.html' class='wise-wiki-link user-link-people' title='曹操'>主</A>！”兩人到門邊，城上火砲滾下，<A HREF='../人物/樂進.html' class='wise-wiki-link user-link-people' title='樂進'>樂進</A>馬不能入，<A HREF='../人物/典韋.html' class='wise-wiki-link user-link-people' title='典韋'>典韋</A>冒煙突火，又殺入去，到處尋覓。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>見<A HREF='../人物/典韋.html' class='wise-wiki-link user-link-people' title='典韋'>典韋</A>殺出去了，四下里人馬截來，不得出南門；再轉北門，火光裡正撞見<A HREF='../人物/呂布.html' class='wise-wiki-link user-link-people' title='呂布'>呂布</A>挺戟躍馬而來。 <A HREF='../人物/曹操.html' class='wise-wiki-link user-link-people' title='曹操'>操</A>以手掩面，加鞭縱馬竟過。 <A HREF='../人物/呂布.html' class='wise-wiki-link user-link-people' title='呂布'>呂布</A>從後拍馬趕來，將戟於<A HREF='../人物/曹操.html' class='wise-wiki-link user-link-people' title='曹操'>操</A>盔上一擊，問曰：“<A HREF='../人物/曹操.html' class='wise-wiki-link user-link-people' title='曹操'>曹操</A>何在？”<A HREF='../人物/曹操.html' class='wise-wiki-link user-link-people' title='曹操'>操</A>反指曰：“前面騎黃馬者是他。”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>呂布</A>聽說，棄了<A HREF='../人物/曹操.html' class='wise-wiki-link user-link-people' title='曹操'>曹操</A>，縱馬向前追趕。 <A HREF='../人物/曹操.html' class='wise-wiki-link user-link-people' title='曹操'>曹操</A>撥轉馬頭，望東門而走，正逢<A HREF='../人物/典韋.html' class='wise-wiki-link user-link-people' title='典韋'>典韋</A>。 <A HREF='../人物/典韋.html' class='wise-wiki-link user-link-people' title='典韋'>韋</A>擁護<A HREF='../人物/曹操.html' class='wise-wiki-link user-link-people' title='曹操'>曹操</A>，殺條血路，到城門邊，火焰甚盛，城下推下柴草，遍地都是火。 <A HREF='../人物/典韋.html' class='wise-wiki-link user-link-people' title='典韋'>韋</A>用戟撥開，飛馬冒煙突火先出。 <A HREF='../人物/曹操.html' class='wise-wiki-link user-link-people' title='曹操'>曹操</A>隨後亦出。方到門道邊，城門上崩下一條火梁來，正打著<A HREF='../人物/曹操.html' class='wise-wiki-link user-link-people' title='曹操'>曹操</A>戰馬後胯，那馬撲地倒了。 <A HREF='../人物/曹操.html' class='wise-wiki-link user-link-people' title='曹操'>操</A>用手托樑推放地上，手臂鬚髮，盡被燒傷。</P>
<P class=wise-wiki><A HREF='../人物/典韋.html' class='wise-wiki-link user-link-people' title='典韋'>典韋</A>回馬來救，恰好<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>亦到。兩個同救起<A HREF='../人物/曹操.html' class='wise-wiki-link user-link-people' title='曹操'>曹操</A>，突火而出。 <A HREF='../人物/曹操.html' class='wise-wiki-link user-link-people' title='曹操'>操</A>乘<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>馬，<A HREF='../人物/典韋.html' class='wise-wiki-link user-link-people' title='典韋'>典韋</A>殺條大路而走。直混戰到天明，<A HREF='../人物/曹操.html' class='wise-wiki-link user-link-people' title='曹操'>操</A>方回寨。眾將拜伏問安，<A HREF='../人物/曹操.html' class='wise-wiki-link user-link-people' title='曹操'>操</A>仰面笑曰：“誤中匹夫之計，<A HREF='../人物/曹操.html' class='wise-wiki-link user-link-people' title='曹操'>吾</A>必當報之！”<A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>曰：“計可速發。”<A HREF='../人物/曹操.html' class='wise-wiki-link user-link-people' title='曹操'>操</A>曰：“今只將計就計：詐言<A HREF='../人物/曹操.html' class='wise-wiki-link user-link-people' title='曹操'>我</A>被火傷，火毒攻發，五更已經身死。<A HREF='../人物/呂布.html' class='wise-wiki-link user-link-people' title='呂布'>布</A>必引兵來攻。我伏兵於馬陵山中，候其兵半渡而擊之，<A HREF='../人物/呂布.html' class='wise-wiki-link user-link-people' title='呂布'>布</A>可擒矣。”<A HREF='../人物/郭嘉.html' class='wise-wiki-link user-link-people' title='郭嘉'>嘉</A>曰：“真良策也！”於是令軍士挂孝發喪，詐言<A HREF='../人物/曹操.html' class='wise-wiki-link user-link-people' title='曹操'>操</A>死。早有人來濮陽報<A HREF='../人物/呂布.html' class='wise-wiki-link user-link-people' title='呂布'>呂布</A>，說<A HREF='../人物/曹操.html' class='wise-wiki-link user-link-people' title='曹操'>曹操</A>被火燒傷肢體，到寨身死。 <A HREF='../人物/呂布.html' class='wise-wiki-link user-link-people' title='呂布'>布</A>隨點起軍馬，殺奔馬陵山來。將到<A HREF='../人物/曹操.html' class='wise-wiki-link user-link-people' title='曹操'>操</A>寨，一聲鼓響，伏兵四起。 <A HREF='../人物/呂布.html' class='wise-wiki-link user-link-people' title='呂布'>呂布</A>死戰得脫，折了好些人馬；敗回濮陽，堅守不出。</P>
<P class=wise-wiki>是年蝗蟲忽起，食盡禾稻。關東一境，每榖一斛，值錢五十貫，人民相食。 <A HREF='../人物/曹操.html' class='wise-wiki-link user-link-people' title='曹操'>曹操</A>因軍中糧盡，引回鄄城暫往。 <A HREF='../人物/呂布.html' class='wise-wiki-link user-link-people' title='呂布'>呂布</A>亦引兵出屯山陽就食。因此二處權且罷兵。</P>
<P class=wise-wiki>卻說<A HREF='../人物/陶謙.html' class='wise-wiki-link user-link-people' title='陶謙'>陶謙</A>在徐州，時年已六十三歲，忽然染病，看看沈重，請<A HREF='../人物/糜竺.html' class='wise-wiki-link user-link-people' title='糜竺'>糜竺</A>、<A HREF='../人物/陳登.html' class='wise-wiki-link user-link-people' title='陳登'>陳登</A>議事。 <A HREF='../人物/糜竺.html' class='wise-wiki-link user-link-people' title='糜竺'>竺</A>曰：“曹兵之去，止為<A HREF='../人物/呂布.html' class='wise-wiki-link user-link-people' title='呂布'>呂布</A>襲兗州故也。今因歲荒罷兵，來春又必至矣。<A HREF='../人物/陶謙.html' class='wise-wiki-link user-link-people' title='陶謙'>府君</A>兩番欲讓位於<A HREF='../人物/劉備.html' class='wise-wiki-link user-link-people' title='劉備'>劉玄德</A>，時<A HREF='../人物/陶謙.html' class='wise-wiki-link user-link-people' title='陶謙'>府君</A>尚強健，故<A HREF='../人物/劉備.html' class='wise-wiki-link user-link-people' title='劉備'>玄德</A>不肯受；今病已沈重，正可就此面與之，<A HREF='../人物/劉備.html' class='wise-wiki-link user-link-people' title='劉備'>玄德</A>必不辭矣。”</P>
<P class=wise-wiki><A HREF='../人物/陶謙.html' class='wise-wiki-link user-link-people' title='陶謙'>謙</A>大喜使人來小沛，請<A HREF='../人物/劉備.html' class='wise-wiki-link user-link-people' title='劉備'>劉玄德</A>議軍務。 <A HREF='../人物/劉備.html' class='wise-wiki-link user-link-people' title='劉備'>玄德</A>引<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>帶數十騎到徐州，<A HREF='../人物/陶謙.html' class='wise-wiki-link user-link-people' title='陶謙'>陶謙</A>教請入臥內。 <A HREF='../人物/劉備.html' class='wise-wiki-link user-link-people' title='劉備'>玄德</A>問安畢，<A HREF='../人物/陶謙.html' class='wise-wiki-link user-link-people' title='陶謙'>謙</A>曰：“請<A HREF='../人物/劉備.html' class='wise-wiki-link user-link-people' title='劉備'>玄德公</A>來，不為別事：止因<A HREF='../人物/陶謙.html' class='wise-wiki-link user-link-people' title='陶謙'>老夫</A>病已危篤，朝夕難保；萬望<A HREF='../人物/劉備.html' class='wise-wiki-link user-link-people' title='劉備'>明公</A>可憐漢家城池為重，受取徐州牌印，<A HREF='../人物/陶謙.html' class='wise-wiki-link user-link-people' title='陶謙'>老夫</A>死亦瞑目矣！”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/陶謙.html' class='wise-wiki-link user-link-people' title='陶謙'>君</A>有二子，何不傳之？”<A HREF='../人物/陶謙.html' class='wise-wiki-link user-link-people' title='陶謙'>謙</A>曰：“<A HREF='../人物/陶商.html' class='wise-wiki-link user-link-people' title='陶商'>長子商</A>，<A HREF='../人物/陶應.html' class='wise-wiki-link user-link-people' title='陶應'>次子應</A>，其才皆不堪任。<A HREF='../人物/陶謙.html' class='wise-wiki-link user-link-people' title='陶謙'>老夫</A>死後，猶望<A HREF='../人物/劉備.html' class='wise-wiki-link user-link-people' title='劉備'>明公</A>教誨，切勿令掌州事。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>備</A>一身安能當此大任？”<A HREF='../人物/陶謙.html' class='wise-wiki-link user-link-people' title='陶謙'>謙</A>曰：“某舉一人，可為公輔：系北海人，<A HREF='../人物/孫幹.html' class='wise-wiki-link user-link-people' title='孫幹'>姓孫，名幹，字公祐</A>。此人可使為從事。”又謂<A HREF='../人物/糜竺.html' class='wise-wiki-link user-link-people' title='糜竺'>糜竺</A>曰：“<A HREF='../人物/劉備.html' class='wise-wiki-link user-link-people' title='劉備'>劉公</A>當世人傑，<A HREF='../人物/糜竺.html' class='wise-wiki-link user-link-people' title='糜竺'>汝</A>當善事之。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>終是推託，<A HREF='../人物/陶謙.html' class='wise-wiki-link user-link-people' title='陶謙'>陶謙</A>以手指心而死。眾軍舉哀畢，即捧牌印交送<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>固辭。次日，徐州百姓，擁擠府前哭拜曰：“<A HREF='../人物/劉備.html' class='wise-wiki-link user-link-people' title='劉備'>劉使君</A>若不領此郡，我等皆不能安生矣！”<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二公亦再三相勸。 <A HREF='../人物/劉備.html' class='wise-wiki-link user-link-people' title='劉備'>玄德</A>乃許權領徐州事；使<A HREF='../人物/孫幹.html' class='wise-wiki-link user-link-people' title='孫幹'>孫幹</A>、<A HREF='../人物/糜竺.html' class='wise-wiki-link user-link-people' title='糜竺'>糜竺</A>為輔，<A HREF='../人物/陳登.html' class='wise-wiki-link user-link-people' title='陳登'>陳登</A>為幕官；盡取小沛軍馬入城，出榜安民；一面安排喪事。 <A HREF='../人物/劉備.html' class='wise-wiki-link user-link-people' title='劉備'>玄德</A>與大小軍士，盡皆挂孝，大設祭奠。祭畢，葬於黃河之原。將<A HREF='../人物/陶謙.html' class='wise-wiki-link user-link-people' title='陶謙'>陶謙</A>遺表，申奏朝廷。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>在鄄城，知<A HREF='../人物/陶謙.html' class='wise-wiki-link user-link-people' title='陶謙'>陶謙</A>已死，<A HREF='../人物/劉備.html' class='wise-wiki-link user-link-people' title='劉備'>劉玄德</A>領徐州牧，大怒曰：“<A HREF='../人物/曹操.html' class='wise-wiki-link user-link-people' title='曹操'>我</A>仇未報，<A HREF='../人物/劉備.html' class='wise-wiki-link user-link-people' title='劉備'>汝</A>不費半箭之功，坐得徐州！<A HREF='../人物/曹操.html' class='wise-wiki-link user-link-people' title='曹操'>吾</A>必先殺<A HREF='../人物/劉備.html' class='wise-wiki-link user-link-people' title='劉備'>劉備</A>，後戮<A HREF='../人物/陶謙.html' class='wise-wiki-link user-link-people' title='陶謙'>謙</A>屍，以雪<A HREF='../人物/曹嵩.html' class='wise-wiki-link user-link-people' title='曹嵩'>先君</A>之怨！”即傳號令，克日起兵去打徐州。 <A HREF='../人物/荀彧.html' class='wise-wiki-link user-link-people' title='荀彧'>荀彧</A>入諫曰：“昔<A HREF='../人物/劉邦.html' class='wise-wiki-link user-link-people' title='劉邦'>高祖</A>保關中，<A HREF='../人物/劉秀.html' class='wise-wiki-link user-link-people' title='劉秀'>光武</A>據河內，皆深根固本，以正天下。進足以勝敵，退足以堅守，故雖有困，終濟大業。<A HREF='../人物/曹操.html' class='wise-wiki-link user-link-people' title='曹操'>明公</A>本首事兗州，且河、濟乃天下之要地，是亦昔之關中、河內也。今若取徐州，多留兵則不足用，少留兵則<A HREF='../人物/呂布.html' class='wise-wiki-link user-link-people' title='呂布'>呂布</A>乘虛寇之，是無兗州也。若徐州不得，<A HREF='../人物/曹操.html' class='wise-wiki-link user-link-people' title='曹操'>明公</A>安所歸乎？今<A HREF='../人物/陶謙.html' class='wise-wiki-link user-link-people' title='陶謙'>陶謙</A>雖死，已有<A HREF='../人物/劉備.html' class='wise-wiki-link user-link-people' title='劉備'>劉備</A>守之。徐州之民，既已服<A HREF='../人物/劉備.html' class='wise-wiki-link user-link-people' title='劉備'>備</A>，必助<A HREF='../人物/劉備.html' class='wise-wiki-link user-link-people' title='劉備'>備</A>死戰。<A HREF='../人物/曹操.html' class='wise-wiki-link user-link-people' title='曹操'>明公</A>棄兗州面取徐州，是棄大而就小，去本而求末，以安而易危也：願熟思之。”<A HREF='../人物/曹操.html' class='wise-wiki-link user-link-people' title='曹操'>操</A>曰：“今歲荒乏糧，軍士坐守於此，終非良策。”<A HREF='../人物/荀彧.html' class='wise-wiki-link user-link-people' title='荀彧'>彧</A>曰：“不如東略陳地，使軍就食；汝南、潁川，黃巾餘黨<A HREF='../人物/何儀.html' class='wise-wiki-link user-link-people' title='何儀'>何儀</A>、<A HREF='../人物/黃劭.html' class='wise-wiki-link user-link-people' title='黃劭'>黃劭</A>等，劫掠州郡，多有金帛、糧食。此等賊徒，又容易破。破而取其糧，以養三軍，朝廷喜，百姓悅，乃順天之事也。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>喜，從之，乃留<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/曹仁.html' class='wise-wiki-link user-link-people' title='曹仁'>曹仁</A>守鄄城等處，自引兵略陳地，次及汝、潁。黃巾<A HREF='../人物/何儀.html' class='wise-wiki-link user-link-people' title='何儀'>何儀</A>、<A HREF='../人物/黃劭.html' class='wise-wiki-link user-link-people' title='黃劭'>黃劭</A>知曹兵到，引眾來迎，會於羊山。時賊兵雖眾，都是狐群狗黨，並無隊伍行列。 <A HREF='../人物/曹操.html' class='wise-wiki-link user-link-people' title='曹操'>操</A>令強弓硬弩射住，令<A HREF='../人物/典韋.html' class='wise-wiki-link user-link-people' title='典韋'>典韋</A>出馬。 <A HREF='../人物/何儀.html' class='wise-wiki-link user-link-people' title='何儀'>何儀</A>令副元師出戰，不三合，被<A HREF='../人物/典韋.html' class='wise-wiki-link user-link-people' title='典韋'>典韋</A>一戟剌於馬下。 <A HREF='../人物/曹操.html' class='wise-wiki-link user-link-people' title='曹操'>操</A>引眾乘勢趕過羊山下寨。</P>
<P class=wise-wiki>次日，<A HREF='../人物/黃劭.html' class='wise-wiki-link user-link-people' title='黃劭'>黃劭</A>自引軍來。陣圓處，<A HREF='../人物/何曼.html' class='wise-wiki-link user-link-people' title='何曼'>一將</A>步行出戰，頭里黃巾，身披綠襖，手提鐵棒，大叫：“我乃截天夜叉<A HREF='../人物/何曼.html' class='wise-wiki-link user-link-people' title='何曼'>何曼</A>也！誰敢與我廝鬥？”<A HREF='../人物/曹洪.html' class='wise-wiki-link user-link-people' title='曹洪'>曹洪</A>見了，大喝一聲，飛身下馬，提刀步出。兩下向陣前廝殺，四五十合，勝負不分。 <A HREF='../人物/曹洪.html' class='wise-wiki-link user-link-people' title='曹洪'>曹洪</A>詐敗而走，<A HREF='../人物/何曼.html' class='wise-wiki-link user-link-people' title='何曼'>何曼</A>趕來；<A HREF='../人物/曹洪.html' class='wise-wiki-link user-link-people' title='曹洪'>洪</A>用拖刀背砍計，轉身一跳，砍中<A HREF='../人物/何曼.html' class='wise-wiki-link user-link-people' title='何曼'>何曼</A>，再复一刀，殺死。 <A HREF='../人物/李典.html' class='wise-wiki-link user-link-people' title='李典'>李典</A>乘勢飛馬直入賊陣。 <A HREF='../人物/黃劭.html' class='wise-wiki-link user-link-people' title='黃劭'>黃劭</A>不及堤備，被<A HREF='../人物/李典.html' class='wise-wiki-link user-link-people' title='李典'>李典</A>生擒活捉過來。曹兵掩殺賊眾，奪其金帛糧食無數。 <A HREF='../人物/何儀.html' class='wise-wiki-link user-link-people' title='何儀'>何儀</A>勢孤，引數百騎奔走葛陂。正行之間，山背後撞出一軍。為頭一個<A HREF='../人物/許褚.html' class='wise-wiki-link user-link-people' title='許褚'>壯士</A>，身長八尺，腰大十圍；手提大刀，截住去路。 <A HREF='../人物/何儀.html' class='wise-wiki-link user-link-people' title='何儀'>何儀</A>挺槍出迎，只一合，被那<A HREF='../人物/許褚.html' class='wise-wiki-link user-link-people' title='許褚'>壯士</A>活挾過去。餘眾著忙，皆下馬受縛，被<A HREF='../人物/許褚.html' class='wise-wiki-link user-link-people' title='許褚'>壯士</A>盡驅入葛陂塢中。</P>
<P class=wise-wiki>卻說<A HREF='../人物/典韋.html' class='wise-wiki-link user-link-people' title='典韋'>典韋</A>追襲<A HREF='../人物/何儀.html' class='wise-wiki-link user-link-people' title='何儀'>何儀</A>到葛陂，<A HREF='../人物/許褚.html' class='wise-wiki-link user-link-people' title='許褚'>壯士</A>引軍迎住。 <A HREF='../人物/典韋.html' class='wise-wiki-link user-link-people' title='典韋'>典韋</A>曰：“汝亦黃巾賊耶？”<A HREF='../人物/許褚.html' class='wise-wiki-link user-link-people' title='許褚'>壯士</A>曰：“黃巾數百騎，盡被我擒在塢內！”<A HREF='../人物/典韋.html' class='wise-wiki-link user-link-people' title='典韋'>韋</A>曰：“何不獻出？”<A HREF='../人物/許褚.html' class='wise-wiki-link user-link-people' title='許褚'>壯士</A>曰：“你若贏得手中寶刀，我便獻出！”<A HREF='../人物/典韋.html' class='wise-wiki-link user-link-people' title='典韋'>韋</A>大怒，挺雙戟向前來戰。兩個從辰至午，不分勝負，各自少歇。不一時，那<A HREF='../人物/許褚.html' class='wise-wiki-link user-link-people' title='許褚'>壯士</A>又出搦戰，<A HREF='../人物/典韋.html' class='wise-wiki-link user-link-people' title='典韋'>典韋</A>亦出。直戰到黃昏，各因馬乏暫止。 <A HREF='../人物/典韋.html' class='wise-wiki-link user-link-people' title='典韋'>典韋</A>手下軍士，飛報<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>大驚，忙引眾將來看。</P>
<P class=wise-wiki>次日，<A HREF='../人物/許褚.html' class='wise-wiki-link user-link-people' title='許褚'>壯士</A>又出搦戰。 <A HREF='../人物/曹操.html' class='wise-wiki-link user-link-people' title='曹操'>操</A>見其人威風凜凜，心中暗喜，分付<A HREF='../人物/典韋.html' class='wise-wiki-link user-link-people' title='典韋'>典韋</A>，今日且詐敗。 <A HREF='../人物/典韋.html' class='wise-wiki-link user-link-people' title='典韋'>韋</A>領命出戰；戰到三十合，敗走回陣。 <A HREF='../人物/許褚.html' class='wise-wiki-link user-link-people' title='許褚'>壯士</A>趕到陣門中，弓弩射回。 <A HREF='../人物/曹操.html' class='wise-wiki-link user-link-people' title='曹操'>操</A>急引軍退五里，密使人掘下陷坑，暗伏鉤手。次日，再令<A HREF='../人物/典韋.html' class='wise-wiki-link user-link-people' title='典韋'>典韋</A>引百餘騎出。 <A HREF='../人物/許褚.html' class='wise-wiki-link user-link-people' title='許褚'>壯士</A>笑曰：“<A HREF='../人物/典韋.html' class='wise-wiki-link user-link-people' title='典韋'>敗將</A>何敢復來！”便縱馬接戰。 <A HREF='../人物/典韋.html' class='wise-wiki-link user-link-people' title='典韋'>典韋</A>略戰數合，便回馬走。 <A HREF='../人物/許褚.html' class='wise-wiki-link user-link-people' title='許褚'>壯士</A>只顧望前趕來，不堤防連人帶馬，都落於坑之內，被鉤手縛來見<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>下帳叱退軍士，親解其縛，急取衣衣之，命坐，問其鄉貫姓名。</P>
<P class=wise-wiki><A HREF='../人物/許褚.html' class='wise-wiki-link user-link-people' title='許褚'>壯士</A>曰：“我乃譙國譙縣人也：<A HREF='../人物/許褚.html' class='wise-wiki-link user-link-people' title='許褚'>姓許，名褚，字仲康</A>。向遭寇亂，聚宗族數百人，築堅於塢中以御之。一日寇至，<A HREF='../人物/許褚.html' class='wise-wiki-link user-link-people' title='許褚'>吾</A>令眾人多取石子準備，吾親自飛石擊之，無不中者，寇乃退去。又一日寇至，塢中無糧，遂與賊和，約以耕牛換米。米已送到，賊驅牛至塢外，牛皆奔走回還，被<A HREF='../人物/許褚.html' class='wise-wiki-link user-link-people' title='許褚'>我</A>雙手掣二牛尾，倒行百餘步。賊大驚，不敢取牛而走：因此保守此處無事。”<A HREF='../人物/曹操.html' class='wise-wiki-link user-link-people' title='曹操'>操</A>曰：“吾聞大名久矣，還肯降否？”<A HREF='../人物/許褚.html' class='wise-wiki-link user-link-people' title='許褚'>褚</A>曰：“固所願也。”遂招宗族數百人俱降。 <A HREF='../人物/曹操.html' class='wise-wiki-link user-link-people' title='曹操'>操</A>拜<A HREF='../人物/許褚.html' class='wise-wiki-link user-link-people' title='許褚'>許褚</A>為都尉，賞勞甚厚。隨將<A HREF='../人物/何儀.html' class='wise-wiki-link user-link-people' title='何儀'>何儀</A>、<A HREF='../人物/黃劭.html' class='wise-wiki-link user-link-people' title='黃劭'>黃劭</A>斬訖。汝、潁悉平。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>班師，<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>接見，言近日細作報說：兗州<A HREF='../人物/薛蘭.html' class='wise-wiki-link user-link-people' title='薛蘭'>薛蘭</A>、<A HREF='../人物/李封.html' class='wise-wiki-link user-link-people' title='李封'>李封</A>軍士皆出擄掠，城邑空虛，可引得勝之兵攻之，一鼓可下。 <A HREF='../人物/曹操.html' class='wise-wiki-link user-link-people' title='曹操'>操</A>遂引軍迳奔兗州。 <A HREF='../人物/薛蘭.html' class='wise-wiki-link user-link-people' title='薛蘭'>薛蘭</A>、<A HREF='../人物/李封.html' class='wise-wiki-link user-link-people' title='李封'>李封</A>出其不意，只得引兵出城迎戰。 <A HREF='../人物/許褚.html' class='wise-wiki-link user-link-people' title='許褚'>許褚</A>曰：“吾願取此二人，以為贄見之禮。”<A HREF='../人物/曹操.html' class='wise-wiki-link user-link-people' title='曹操'>操</A>大喜，遂令出戰，<A HREF='../人物/李封.html' class='wise-wiki-link user-link-people' title='李封'>李封</A>使畫戟，向前來迎。交馬兩合，<A HREF='../人物/許褚.html' class='wise-wiki-link user-link-people' title='許褚'>許褚</A>斬<A HREF='../人物/李封.html' class='wise-wiki-link user-link-people' title='李封'>李封</A>於馬下。 <A HREF='../人物/薛蘭.html' class='wise-wiki-link user-link-people' title='薛蘭'>薛蘭</A>急走回陣，吊橋邊<A HREF='../人物/李典.html' class='wise-wiki-link user-link-people' title='李典'>李典</A>攔住；<A HREF='../人物/薛蘭.html' class='wise-wiki-link user-link-people' title='薛蘭'>薛蘭</A>不敢回城，引軍投鉅野而去；卻被<A HREF='../人物/呂虔.html' class='wise-wiki-link user-link-people' title='呂虔'>呂虔</A>飛馬趕來，一箭射於馬下，軍皆潰散。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>復得兗州，<A HREF='../人物/程昱.html' class='wise-wiki-link user-link-people' title='程昱'>程昱</A>便請進兵取濮陽。 <A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/許褚.html' class='wise-wiki-link user-link-people' title='許褚'>許褚</A>、<A HREF='../人物/典韋.html' class='wise-wiki-link user-link-people' title='典韋'>典韋</A>為先鋒，<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>為左軍，<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>為右軍，<A HREF='../人物/曹操.html' class='wise-wiki-link user-link-people' title='曹操'>操</A>自領中軍，<A HREF='../人物/於禁.html' class='wise-wiki-link user-link-people' title='於禁'>於禁</A>、<A HREF='../人物/呂虔.html' class='wise-wiki-link user-link-people' title='呂虔'>呂虔</A>為合後。兵至濮陽，<A HREF='../人物/呂布.html' class='wise-wiki-link user-link-people' title='呂布'>呂布</A>欲自將出迎，<A HREF='../人物/陳宮.html' class='wise-wiki-link user-link-people' title='陳宮'>陳宮</A>諫：“不可出戰。待眾將聚會後方可。”<A HREF='../人物/呂布.html' class='wise-wiki-link user-link-people' title='呂布'>呂布</A>曰：“吾怕誰來？”遂不聽<A HREF='../人物/陳宮.html' class='wise-wiki-link user-link-people' title='陳宮'>宮</A>言，引兵出陣，橫戟大罵。 <A HREF='../人物/許褚.html' class='wise-wiki-link user-link-people' title='許褚'>許褚</A>便出。鬥二十合，不分勝負。 <A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/呂布.html' class='wise-wiki-link user-link-people' title='呂布'>呂布</A>非一人可勝。”便差<A HREF='../人物/典韋.html' class='wise-wiki-link user-link-people' title='典韋'>典韋</A>助戰，兩將夾攻。左邊<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>，右邊<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>齊到，六員將共攻<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/呂布.html' class='wise-wiki-link user-link-people' title='呂布'>布</A>遮攔不住，撥馬回城。城上<A HREF='../人物/田氏.html' class='wise-wiki-link user-link-people' title='田氏'>田氏</A>，見<A HREF='../人物/呂布.html' class='wise-wiki-link user-link-people' title='呂布'>布</A>敗回，急令人拽起吊橋。 <A HREF='../人物/呂布.html' class='wise-wiki-link user-link-people' title='呂布'>布</A>大叫：“開門！”<A HREF='../人物/田氏.html' class='wise-wiki-link user-link-people' title='田氏'>田氏</A>曰：“吾已降<A HREF='../人物/曹操.html' class='wise-wiki-link user-link-people' title='曹操'>曹將軍</A>。”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>布</A>大罵，引軍奔定陶而去。 <A HREF='../人物/陳宮.html' class='wise-wiki-link user-link-people' title='陳宮'>陳宮</A>急開東門，保護<A HREF='../人物/呂布.html' class='wise-wiki-link user-link-people' title='呂布'>呂布</A>老小出城。 <A HREF='../人物/曹操.html' class='wise-wiki-link user-link-people' title='曹操'>操</A>遂得濮陽，恕<A HREF='../人物/田氏.html' class='wise-wiki-link user-link-people' title='田氏'>田氏</A>舊日之罪。 <A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“<A HREF='../人物/呂布.html' class='wise-wiki-link user-link-people' title='呂布'>呂布</A>乃猛虎也，今日困乏，不可少容。”<A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/劉曄.html' class='wise-wiki-link user-link-people' title='劉曄'>劉曄</A>等守濮陽，<A HREF='../人物/曹操.html' class='wise-wiki-link user-link-people' title='曹操'>自己</A>引軍趕至定陶。時<A HREF='../人物/呂布.html' class='wise-wiki-link user-link-people' title='呂布'>呂布</A>與<A HREF='../人物/張邈.html' class='wise-wiki-link user-link-people' title='張邈'>張邈</A>、<A HREF='../人物/張超.html' class='wise-wiki-link user-link-people' title='張超'>張超</A>盡在城中，<A HREF='../人物/高順.html' class='wise-wiki-link user-link-people' title='高順'>高順</A>、<A HREF='../人物/張遼.html' class='wise-wiki-link user-link-people' title='張遼'>張遼</A>、<A HREF='../人物/臧霸.html' class='wise-wiki-link user-link-people' title='臧霸'>臧霸</A>、<A HREF='../人物/侯成.html' class='wise-wiki-link user-link-people' title='侯成'>侯成</A>巡海打糧未回。 <A HREF='../人物/曹操.html' class='wise-wiki-link user-link-people' title='曹操'>操</A>軍至定陶，連日不戰，引軍退四十里下寨。正值濟郡麥熟，<A HREF='../人物/曹操.html' class='wise-wiki-link user-link-people' title='曹操'>操</A>即令軍割麥為食。細作報知<A HREF='../人物/呂布.html' class='wise-wiki-link user-link-people' title='呂布'>呂布</A>，<A HREF='../人物/呂布.html' class='wise-wiki-link user-link-people' title='呂布'>布</A>引軍趕來。將近<A HREF='../人物/曹操.html' class='wise-wiki-link user-link-people' title='曹操'>操</A>寨，見左邊一望林木茂盛，恐有伏兵而回。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>知<A HREF='../人物/呂布.html' class='wise-wiki-link user-link-people' title='呂布'>布</A>軍回去，乃謂諸將曰：“<A HREF='../人物/呂布.html' class='wise-wiki-link user-link-people' title='呂布'>布</A>疑林中有伏兵耳，可多插旌旗於林中以疑之。寨西一帶，長提無水，可盡伏精兵。明日<A HREF='../人物/呂布.html' class='wise-wiki-link user-link-people' title='呂布'>呂布</A>必來燒林，堤中軍斷其後，<A HREF='../人物/呂布.html' class='wise-wiki-link user-link-people' title='呂布'>布</A>可擒矣。”於是止留鼓手五十人於寨中擂鼓；將村中擄來男女在寨內吶喊。精兵多伏堤中。</P>
<P class=wise-wiki>卻說<A HREF='../人物/呂布.html' class='wise-wiki-link user-link-people' title='呂布'>呂布</A>回報<A HREF='../人物/陳宮.html' class='wise-wiki-link user-link-people' title='陳宮'>陳宮</A>。 <A HREF='../人物/陳宮.html' class='wise-wiki-link user-link-people' title='陳宮'>宮</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>多詭計，不可輕敵。”<A HREF='../人物/呂布.html' class='wise-wiki-link user-link-people' title='呂布'>布</A>曰：“吾用火攻，可破伏兵。”乃留<A HREF='../人物/陳宮.html' class='wise-wiki-link user-link-people' title='陳宮'>陳宮</A>、<A HREF='../人物/高順.html' class='wise-wiki-link user-link-people' title='高順'>高順</A>守城。 <A HREF='../人物/呂布.html' class='wise-wiki-link user-link-people' title='呂布'>布</A>次日引大軍來，遙見林中有旗，驅兵大進，四面於火，竟無一人；欲投寨中，卻聞鼓聲大震。正自疑惑不定，忽然寨後一彪軍出，<A HREF='../人物/呂布.html' class='wise-wiki-link user-link-people' title='呂布'>呂布</A>縱馬趕來。炮聲響處，堤內伏兵盡出：<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/許褚.html' class='wise-wiki-link user-link-people' title='許褚'>許褚</A>、<A HREF='../人物/典韋.html' class='wise-wiki-link user-link-people' title='典韋'>典韋</A>、<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>驟馬殺來。 <A HREF='../人物/呂布.html' class='wise-wiki-link user-link-people' title='呂布'>呂布</A>料敵不過，落荒而走。從將<A HREF='../人物/成廉.html' class='wise-wiki-link user-link-people' title='成廉'>成廉</A>，被<A HREF='../人物/樂進.html' class='wise-wiki-link user-link-people' title='樂進'>樂進</A>一箭射死。 <A HREF='../人物/呂布.html' class='wise-wiki-link user-link-people' title='呂布'>布</A>軍三停去了一停，，敗卒回報<A HREF='../人物/陳宮.html' class='wise-wiki-link user-link-people' title='陳宮'>陳宮</A>。 <A HREF='../人物/陳宮.html' class='wise-wiki-link user-link-people' title='陳宮'>宮</A>曰：“空城難守，不若急去。”遂與<A HREF='../人物/高順.html' class='wise-wiki-link user-link-people' title='高順'>高順</A>保著<A HREF='../人物/呂布.html' class='wise-wiki-link user-link-people' title='呂布'>呂布</A>老小，棄定陶而走。 <A HREF='../人物/曹操.html' class='wise-wiki-link user-link-people' title='曹操'>曹操</A>將得勝之兵，殺入城中，勢如破竹。 <A HREF='../人物/張超.html' class='wise-wiki-link user-link-people' title='張超'>張超</A>自焚，<A HREF='../人物/張邈.html' class='wise-wiki-link user-link-people' title='張邈'>張邈</A>投<A HREF='../人物/袁術.html' class='wise-wiki-link user-link-people' title='袁術'>袁術</A>去了。山東一境，盡被<A HREF='../人物/曹操.html' class='wise-wiki-link user-link-people' title='曹操'>曹操</A>所得。安民修城，不在話下。</P>
<P class=wise-wiki>卻說<A HREF='../人物/呂布.html' class='wise-wiki-link user-link-people' title='呂布'>呂布</A>正走，逢諸將皆回。 <A HREF='../人物/陳宮.html' class='wise-wiki-link user-link-people' title='陳宮'>陳宮</A>亦已尋著。 <A HREF='../人物/呂布.html' class='wise-wiki-link user-link-people' title='呂布'>布</A>曰：“吾軍雖少，尚可破<A HREF='../人物/曹操.html' class='wise-wiki-link user-link-people' title='曹操'>曹</A>。”遂再引軍來。正是：</P>
<DIV class='wise-wiki-p user-poem'><P class='wise-wiki user-poem'>兵家勝敗真常事，</P>
<P class='wise-wiki user-poem'>卷甲重來未可知。</P></DIV>
<P class=wise-wiki>不知<A HREF='../人物/呂布.html' class='wise-wiki-link user-link-people' title='呂布'>呂布</A>勝負如何，且聽下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='011.html' class='navigator'>上一頁</A></SPAN> <SPAN class='navigator'><A HREF='013.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.02231秒。</DIV></BODY>
</HTML>