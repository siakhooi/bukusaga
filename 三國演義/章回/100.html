<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第一百回　漢兵劫寨破曹真　武侯鬥陣辱仲達 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='099.html' class='navigator'>上一頁</A></SPAN> <SPAN class='navigator'><A HREF='101.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第一百回　漢兵劫寨破曹真　武侯鬥陣辱仲達</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='維基：諸葛亮北伐'>維基：諸葛亮北伐</A>
</UL></DIV></FIELDSET>


<P class=wise-wiki>卻說眾將聞<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不追魏兵，俱入帳告曰：“魏兵苦雨，不能屯紮，因此回去。正好乘勢追之，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>如何不追？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>善能用兵，今軍退必有埋伏。吾若追之，正中其計。不如縱他遠去，吾卻分兵迳出斜谷，而取祁山，使魏人不堤防也。”</P>
<P class=wise-wiki>眾將曰：“取長安之地，別有路途，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>只取祁山，何也？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“祁山乃長安之首也；隴西諸郡，倘有兵來，必經由此地。更兼前臨渭濱，後靠斜谷，左出右入，可以伏兵，乃用武之地。吾故欲先取此，得地利也。”</P>
<P class=wise-wiki>眾將皆拜服。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>、<A HREF='../人物/陳式.html' class='wise-wiki-link user-link-people' title='陳式'>陳式</A>出箕谷；<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>出斜谷；俱會於祁山。調撥已定，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自提大軍，令<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/廖化.html' class='wise-wiki-link user-link-people' title='廖化'>廖化</A>為先鋒，隨後進發。</P>
<P class=wise-wiki>卻說<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>二人，在後監督軍馬，令一軍往陳倉古道探視，回報說蜀兵不來。又行旬日，後面伏兵皆回，說蜀兵全無音耗。 <A HREF='../人物/曹真.html' class='wise-wiki-link user-link-people' title='曹真'>真</A>曰：“連綿秋雨，棧道斷絕，蜀人豈知吾等退兵耶？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“蜀兵隨後出矣。”<A HREF='../人物/曹真.html' class='wise-wiki-link user-link-people' title='曹真'>真</A>曰：“何以知之？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“連日晴明，蜀兵不趕，料吾有伏兵也，故縱吾兵遠去；待我兵過盡，他卻奪祁山矣。”</P>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>曹真</A>不信。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/曹真.html' class='wise-wiki-link user-link-people' title='曹真'>子丹</A>如何不信？<A HREF='../人物/司馬懿.html' class='wise-wiki-link user-link-people' title='司馬懿'>吾</A>料<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>必從兩谷而來。<A HREF='../人物/司馬懿.html' class='wise-wiki-link user-link-people' title='司馬懿'>吾</A>與<A HREF='../人物/曹真.html' class='wise-wiki-link user-link-people' title='曹真'>子丹</A>各守一谷口，十日為期。若無蜀兵來，<A HREF='../人物/司馬懿.html' class='wise-wiki-link user-link-people' title='司馬懿'>我</A>面塗紅粉，身穿女衣，來營中伏罪。”<A HREF='../人物/曹真.html' class='wise-wiki-link user-link-people' title='曹真'>真</A>曰：“若有蜀兵來，<A HREF='../人物/曹真.html' class='wise-wiki-link user-link-people' title='曹真'>我</A>願將<A HREF='../人物/曹叡.html' class='wise-wiki-link user-link-people' title='曹叡'>天子</A>所賜玉帶一條、御馬一匹與<A HREF='../人物/司馬懿.html' class='wise-wiki-link user-link-people' title='司馬懿'>你</A>。”即兵分兩路：<A HREF='../人物/曹真.html' class='wise-wiki-link user-link-people' title='曹真'>真</A>引兵屯於祈山之西，斜谷口；<A HREF='../人物/司馬懿.html' class='wise-wiki-link user-link-people' title='司馬懿'>懿</A>引軍屯於祈山之東，箕谷口。</P>
<P class=wise-wiki>各下寨已畢。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>先引一枝兵伏於山谷中；其餘軍馬，各於要路安營。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>更換衣裝，雜在眾軍之內，遍觀各營。忽到一營，有一偏將仰天而怨曰：“大雨淋了許多時，不肯回去，今又在這里頓住，強要賭賽，卻不苦了官軍！”</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>懿</A>聞言，歸寨升帳，聚眾將皆到帳下，挨出那將來。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>叱之曰：“朝廷養軍千日，用在一時。汝安敢口出怨言，以慢軍心！”其人不招。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>叫出同伴之人對證，那將不能抵賴。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“吾非賭賽；欲勝蜀兵，令汝各人有功回朝。汝乃妄出怨言，自取罪戾！”喝令武士推出斬之。須臾，獻首帳下。眾將悚然。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“汝等諸將皆要盡心已防蜀兵。聽吾中軍炮響，四面皆進。”眾將受命而退。</P>
<P class=wise-wiki>卻說<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/陳式.html' class='wise-wiki-link user-link-people' title='陳式'>陳式</A>、<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>四將，引二萬兵，取箕谷而進。正行之間，忽報參謀<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>到來，四將問其故。 <A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>有令：如出箕谷，堤防魏兵埋伏，不可輕進。”<A HREF='../人物/陳式.html' class='wise-wiki-link user-link-people' title='陳式'>陳式</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>用兵何多疑耶？吾料魏兵連遭大雨，衣甲皆毀，必然急歸；安得又有埋伏？今吾兵倍道而進，可獲大勝，如何又教休進？”<A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>計無不中，謀無不成，汝安敢違命？”<A HREF='../人物/陳式.html' class='wise-wiki-link user-link-people' title='陳式'>式</A>笑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>若果多謀，不致<A HREF='095.html' class='wise-wiki-link user-link-chapter' title='第九十五回　馬謖拒諫失街亭　武侯彈琴退仲達'>街亭之失</A>！”</P>
<P class=wise-wiki><A HREF='../人物/魏延.html' class='wise-wiki-link user-link-people' title='魏延'>魏延</A>想起<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A><A HREF='092.html' class='wise-wiki-link user-link-chapter' title='第九十二回　趙子龍力斬五將　諸葛亮智取三城'>向日不聽其計</A>，亦笑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>若聽吾言，迳出子午谷，此時休說長安，連洛陽皆得矣！今執定要出祈山，有何益耶？既令進兵，今又教休進，何其號令不明！”<A HREF='../人物/陳式.html' class='wise-wiki-link user-link-people' title='陳式'>陳式</A>曰：“吾自有五千兵，迳出箕谷，先到祈山下寨，看<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>羞也不羞！”<A HREF='../人物/鄧芝.html' class='wise-wiki-link user-link-people' title='鄧芝'>芝</A>再三阻當，<A HREF='../人物/陳式.html' class='wise-wiki-link user-link-people' title='陳式'>式</A>只不聽，迳自引五千兵出箕谷去了。 <A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>只得飛報<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。</P>
<P class=wise-wiki>卻說<A HREF='../人物/陳式.html' class='wise-wiki-link user-link-people' title='陳式'>陳式</A>引兵行不數里，忽聽一聲炮響，四面伏兵皆出。 <A HREF='../人物/陳式.html' class='wise-wiki-link user-link-people' title='陳式'>式</A>急退時，魏兵塞滿谷口，圍得鐵桶相似。 <A HREF='../人物/陳式.html' class='wise-wiki-link user-link-people' title='陳式'>式</A>左沖右突，不能得脫。忽聞喊聲大震，一彪軍殺入，乃是<A HREF='../人物/魏延.html' class='wise-wiki-link user-link-people' title='魏延'>魏延</A>；救了<A HREF='../人物/陳式.html' class='wise-wiki-link user-link-people' title='陳式'>陳式</A>，回到谷中，五千兵只剩得四五百帶傷人馬。背後魏兵趕來，卻得<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>引兵接應，魏兵方退。 <A HREF='../人物/陳式.html' class='wise-wiki-link user-link-people' title='陳式'>陳</A>、<A HREF='../人物/魏延.html' class='wise-wiki-link user-link-people' title='魏延'>魏</A>兩人方信<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>先見如神，懊悔不及。</P>
<P class=wise-wiki>且說<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>回見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，言<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/陳式.html' class='wise-wiki-link user-link-people' title='陳式'>陳式</A>如此無禮。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“<A HREF='../人物/魏延.html' class='wise-wiki-link user-link-people' title='魏延'>魏延</A>素有反相，吾知彼常有不平之意；因憐其勇而用之。久後必生患害。”</P>
<P class=wise-wiki>正言間，忽流星馬報到，說<A HREF='../人物/陳式.html' class='wise-wiki-link user-link-people' title='陳式'>陳式</A>折了四千餘人，止有四五百帶傷人馬，屯在谷中。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>再來箕谷撫慰<A HREF='../人物/陳式.html' class='wise-wiki-link user-link-people' title='陳式'>陳式</A>，防其生變；一面喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/王平.html' class='wise-wiki-link user-link-people' title='王平'>王平</A>分付曰：“斜谷若有魏兵把守，汝二人引本部軍越山嶺，夜行晝伏，速出祈山之左，舉火為號。”又喚<A HREF='../人物/馬忠.html' class='wise-wiki-link user-link-people' title='馬忠'>馬忠</A>、<A HREF='../人物/張翼.html' class='wise-wiki-link user-link-people' title='張翼'>張翼</A>分付曰：“汝等亦從山僻小路，晝伏夜行，迳出祈山之右，舉火為號。與<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/王平.html' class='wise-wiki-link user-link-people' title='王平'>王平</A>會合，共劫<A HREF='../人物/曹真.html' class='wise-wiki-link user-link-people' title='曹真'>曹真</A>營寨。吾自從谷中三面攻之，魏兵可破也。”</P>
<P class=wise-wiki>四人領命分頭引兵去了。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又喚<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/廖化.html' class='wise-wiki-link user-link-people' title='廖化'>廖化</A>分付曰：“如此如此。”兩人受了密計，引兵而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自領精兵倍道而行。正行間，又喚<A HREF='../人物/吳班.html' class='wise-wiki-link user-link-people' title='吳班'>吳班</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>授與密計，亦引兵先行。</P>
<P class=wise-wiki>卻說<A HREF='../人物/曹真.html' class='wise-wiki-link user-link-people' title='曹真'>曹真</A>心中不信蜀兵來，以此怠慢，縱令軍士歇息；只等十日無事，要羞<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>。不覺守了七日，忽有人報說谷中有些小蜀兵出來。 <A HREF='../人物/曹真.html' class='wise-wiki-link user-link-people' title='曹真'>真</A>令副將<A HREF='../人物/秦良.html' class='wise-wiki-link user-link-people' title='秦良'>秦良</A>引五千兵哨探，不許縱令蜀軍近界。 <A HREF='../人物/秦良.html' class='wise-wiki-link user-link-people' title='秦良'>秦良</A>領命，引兵剛到谷中，哨見蜀兵退去。 <A HREF='../人物/秦良.html' class='wise-wiki-link user-link-people' title='秦良'>良</A>急引兵趕來，行到五六十里，不見蜀兵，心下疑惑，教軍士下馬歇息。忽哨馬報說：“前面有蜀兵埋伏。”<A HREF='../人物/秦良.html' class='wise-wiki-link user-link-people' title='秦良'>良</A>上馬看時，只見山中塵土大起，急令軍士堤防。</P>
<P class=wise-wiki>不一時，四壁廂喊聲大震：前面<A HREF='../人物/吳班.html' class='wise-wiki-link user-link-people' title='吳班'>吳班</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>以兵殺出，背後<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/廖化.html' class='wise-wiki-link user-link-people' title='廖化'>廖化</A>引兵殺來。左右是山，皆無路走。山上蜀兵大叫：“下馬投降者免死！”魏軍大半多降。 <A HREF='../人物/秦良.html' class='wise-wiki-link user-link-people' title='秦良'>秦良</A>死戰，被<A HREF='../人物/廖化.html' class='wise-wiki-link user-link-people' title='廖化'>廖化</A>一刀斬下於馬下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>把降卒拘於後軍，卻將魏兵衣甲與蜀軍五千人穿了，扮作魏兵，令<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/吳班.html' class='wise-wiki-link user-link-people' title='吳班'>吳班</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>四將引著，迳奔<A HREF='../人物/曹真.html' class='wise-wiki-link user-link-people' title='曹真'>曹真</A>寨來；先令報馬入寨說：“只有些小蜀兵，盡趕去了。”</P>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>真</A>大喜。忽報<A HREF='../人物/司馬懿.html' class='wise-wiki-link user-link-people' title='司馬懿'>司馬都督</A>差心腹人至。 <A HREF='../人物/曹真.html' class='wise-wiki-link user-link-people' title='曹真'>真</A>喚入問之。其人告曰：“今蜀兵用埋伏計，殺魏兵四千餘人。<A HREF='../人物/司馬懿.html' class='wise-wiki-link user-link-people' title='司馬懿'>司馬都督</A>致意<A HREF='../人物/曹真.html' class='wise-wiki-link user-link-people' title='曹真'>將軍</A>，教休將賭寨為念，務要用心堤備。”<A HREF='../人物/曹真.html' class='wise-wiki-link user-link-people' title='曹真'>真</A>曰：“吾這裡並無一個蜀兵。”遂打發來人回去。忽又報<A HREF='../人物/秦良.html' class='wise-wiki-link user-link-people' title='秦良'>秦良</A>引兵回來了。 <A HREF='../人物/曹真.html' class='wise-wiki-link user-link-people' title='曹真'>真</A>自出帳迎之。比及到寨，人報前後兩處火起。 <A HREF='../人物/曹真.html' class='wise-wiki-link user-link-people' title='曹真'>真</A>急回寨後看時，<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/吳班.html' class='wise-wiki-link user-link-people' title='吳班'>吳班</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>四將，指髦蜀軍，就營前殺將進來；<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/王平.html' class='wise-wiki-link user-link-people' title='王平'>王平</A>從後面殺來；<A HREF='../人物/馬忠.html' class='wise-wiki-link user-link-people' title='馬忠'>馬忠</A>、<A HREF='../人物/張翼.html' class='wise-wiki-link user-link-people' title='張翼'>張翼</A>亦引兵殺到。魏兵措手不及，各自逃生。眾將保<A HREF='../人物/曹真.html' class='wise-wiki-link user-link-people' title='曹真'>曹真</A>望東而走，背後蜀兵趕來。</P>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>曹真</A>正奔走，忽然喊聲大震，<A HREF='../人物/司馬懿.html' class='wise-wiki-link user-link-people' title='司馬懿'>一彪軍</A>殺到。 <A HREF='../人物/曹真.html' class='wise-wiki-link user-link-people' title='曹真'>真</A>膽戰心驚；視之，乃<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>也。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>大戰一場，蜀兵方退。 <A HREF='../人物/曹真.html' class='wise-wiki-link user-link-people' title='曹真'>真</A>得脫，羞慚無地。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>奪了祈山地勢，吾等不可久居此處；宜去渭濱安營，再作良圖。”<A HREF='../人物/曹真.html' class='wise-wiki-link user-link-people' title='曹真'>真</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>仲達</A>何以知吾遭此大敗也？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“見來人報稱<A HREF='../人物/曹真.html' class='wise-wiki-link user-link-people' title='曹真'>子丹</A>說並無一個蜀兵，吾料<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>暗來劫寨，因此知之，故相接應。今果中計。切莫言賭賽之事，只同心報國。”<A HREF='../人物/曹真.html' class='wise-wiki-link user-link-people' title='曹真'>曹真</A>甚是惶恐，氣成疾病，臥床不起。兵屯渭濱，<A HREF='../人物/司馬懿.html' class='wise-wiki-link user-link-people' title='司馬懿'>懿</A>恐軍心有亂，不敢教<A HREF='../人物/曹真.html' class='wise-wiki-link user-link-people' title='曹真'>真</A>引兵。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大驅士馬，復出祈山。勞軍以畢，<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/陳式.html' class='wise-wiki-link user-link-people' title='陳式'>陳式</A>、<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>四將入帳拜伏請罪。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“是誰失陷了軍來？”<A HREF='../人物/魏延.html' class='wise-wiki-link user-link-people' title='魏延'>延</A>曰：“<A HREF='../人物/陳式.html' class='wise-wiki-link user-link-people' title='陳式'>陳式</A>不廳號令，潛入谷口，以此大敗。”<A HREF='../人物/陳式.html' class='wise-wiki-link user-link-people' title='陳式'>式</A>曰：“此事<A HREF='../人物/魏延.html' class='wise-wiki-link user-link-people' title='魏延'>魏延</A>教<A HREF='../人物/陳式.html' class='wise-wiki-link user-link-people' title='陳式'>我</A>行來。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魏延.html' class='wise-wiki-link user-link-people' title='魏延'>他</A>倒救<A HREF='../人物/陳式.html' class='wise-wiki-link user-link-people' title='陳式'>你</A>，<A HREF='../人物/陳式.html' class='wise-wiki-link user-link-people' title='陳式'>你</A>反攀<A HREF='../人物/魏延.html' class='wise-wiki-link user-link-people' title='魏延'>他</A>！將令以違，不必巧說！”即令武士推出<A HREF='../人物/陳式.html' class='wise-wiki-link user-link-people' title='陳式'>陳式</A>斬之。須臾，懸首於帳前，以示諸將。此時<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不殺<A HREF='../人物/魏延.html' class='wise-wiki-link user-link-people' title='魏延'>魏延</A>，欲留之以為後用也。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>既斬了<A HREF='../人物/陳式.html' class='wise-wiki-link user-link-people' title='陳式'>陳式</A>，正議進兵，忽有細作報說<A HREF='../人物/曹真.html' class='wise-wiki-link user-link-people' title='曹真'>曹真</A>臥病不起，現在營中治療。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜。謂諸將曰：“若<A HREF='../人物/曹真.html' class='wise-wiki-link user-link-people' title='曹真'>曹真</A>病輕，必便回長安。今魏兵不退，必為病重，故留於軍中，以安眾人之心。吾寫下一書，教<A HREF='../人物/秦良.html' class='wise-wiki-link user-link-people' title='秦良'>秦良</A>的降兵持與<A HREF='../人物/曹真.html' class='wise-wiki-link user-link-people' title='曹真'>曹真</A>，<A HREF='../人物/曹真.html' class='wise-wiki-link user-link-people' title='曹真'>真</A>若見之，必然死矣。”遂喚降兵至帳下，問曰：“汝等皆是魏軍，父母妻子，多在中原，不宜久居蜀中。今放汝等回家，若何？”眾軍泣淚拜謝。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/曹真.html' class='wise-wiki-link user-link-people' title='曹真'>曹子丹</A>與<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有約；<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有一書，汝等帶回，送與<A HREF='../人物/曹真.html' class='wise-wiki-link user-link-people' title='曹真'>子丹</A>，必有重賞。”魏軍領了書，奔回本寨，將<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>書呈與<A HREF='../人物/曹真.html' class='wise-wiki-link user-link-people' title='曹真'>曹真</A>。 <A HREF='../人物/曹真.html' class='wise-wiki-link user-link-people' title='曹真'>真</A>扶病而起，拆封視之。其書曰：</P>
<DIV class='wise-wiki-p user-letter'><P class='wise-wiki user-letter'>漢丞相武鄉侯<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>，致書於大司馬<A HREF='../人物/曹真.html' class='wise-wiki-link user-link-people' title='曹真'>曹子丹</A>之前：竊謂夫為將者：能去能就，能柔能剛；能進能退，能弱能強。不動如山岳，難知如陰陽；無窮如天地，充實如太倉；浩渺如四海，眩曜如三光。預知天文之旱澇，先識地理之平康。察陣勢之期會，揣敵人之短長。嗟而無學後輩，上逆穹蒼，助篡國之反賊，<A HREF='080.html' class='wise-wiki-link user-link-chapter' title='第八十回　曹丕廢帝篡炎劉　漢王正位續大統'>稱帝號於洛陽</A>；<A HREF='098.html' class='wise-wiki-link user-link-chapter' title='第九十八回　追漢軍王雙受誅　襲陳倉武侯取勝'>走殘兵於斜谷</A>，<A HREF='099.html' class='wise-wiki-link user-link-chapter' title='第九十九回　諸葛亮大破魏兵　司馬懿入寇西蜀'>遭霖雨於陳倉</A>！水陸困乏，人馬猖狂！拋盈郊之戈甲，棄滿地之刀槍！ <A HREF='../人物/曹真.html' class='wise-wiki-link user-link-people' title='曹真'>都督</A>心崩而膽裂，將軍鼠竄而狼忙！無面見關中之父老，何顏入相府之廳堂！史官秉筆而記錄，百姓眾口而傳揚：<A HREF='../人物/司馬懿.html' class='wise-wiki-link user-link-people' title='司馬懿'>仲達</A>聞陣而惕惕，<A HREF='../人物/曹真.html' class='wise-wiki-link user-link-people' title='曹真'>子丹</A>望風而遑遑！吾軍兵強而馬壯，大將虎奮以龍驤！掃秦川為平壤，盪魏國作丘荒！</P></DIV>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>曹真</A>看畢，恨氣填胸，至晚死軍中。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>用兵車裝載，差人送赴洛陽安葬。 <A HREF='../人物/曹叡.html' class='wise-wiki-link user-link-people' title='曹叡'>魏主</A>聞知<A HREF='../人物/曹真.html' class='wise-wiki-link user-link-people' title='曹真'>曹真</A>已死，即下詔摧<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>出戰。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>提大軍來與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>交鋒，隔日先下戰書。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>謂諸將曰：“<A HREF='../人物/曹真.html' class='wise-wiki-link user-link-people' title='曹真'>曹真</A>必死矣。”遂批回來日交鋒。使者去了。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>當夜教<A HREF='../人物/姜維.html' class='wise-wiki-link user-link-people' title='姜維'>姜維</A>受了密計，如此而行；又喚<A HREF='../人物/關興.html' class='wise-wiki-link user-link-people' title='關興'>關興</A>分附：如此如此。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>盡起祁山之兵前到渭濱：一邊是河，一邊是山，中央平川曠野，好片戰場！兩軍相迎，以弓箭射住陣角。三通鼓罷，魏陣中門旗開處，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>出馬，眾將隨後而出。只見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>端坐於四輪車上，手搖羽扇。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/曹叡.html' class='wise-wiki-link user-link-people' title='曹叡'>吾主</A>上法咬<A HREF='../人物/堯.html' class='wise-wiki-link user-link-people' title='堯'>堯</A>禪<A HREF='../人物/舜.html' class='wise-wiki-link user-link-people' title='舜'>舜</A>，相傳兩帝，坐鎮中原，容汝蜀、吳兩國者，乃<A HREF='../人物/曹叡.html' class='wise-wiki-link user-link-people' title='曹叡'>吾主</A>寬慈仁厚，恐傷百姓也。<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>乃<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>南陽一耕夫</A>，不識天數，強要相侵，理宜殄滅！如省心改過，宜即早回，各守疆界，以成鼎足之勢，免致生靈塗炭，汝等皆得全生！”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“吾受<A HREF='../人物/劉備.html' class='wise-wiki-link user-link-people' title='劉備'>先帝</A><A HREF='085.html' class='wise-wiki-link user-link-chapter' title='第八十五回　劉先主遺詔託孤兒　諸葛亮安居平五路'>託孤之重</A>，安肯不傾心竭力以討賊乎？汝曹氏不久為漢所滅。汝<A HREF='../人物/司馬雋.html' class='wise-wiki-link user-link-people' title='司馬雋'>祖父</A>皆為漢臣，世食漢祿，不思報效，反助篡逆，豈不自恥？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>羞慚滿面曰：“<A HREF='../人物/司馬懿.html' class='wise-wiki-link user-link-people' title='司馬懿'>吾</A>與<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>決一雌雄！<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>若能勝，<A HREF='../人物/司馬懿.html' class='wise-wiki-link user-link-people' title='司馬懿'>吾</A>誓不為大將！<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>若敗時，早歸故里，<A HREF='../人物/司馬懿.html' class='wise-wiki-link user-link-people' title='司馬懿'>吾</A>並不加害！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>汝</A>欲鬥將？鬥兵？鬥陣法？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“先鬥陣法。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“先布陣<A HREF='../人物/諸葛亮.html' class='wise-wiki-link user-link-people' title='諸葛亮'>我</A>看。”</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>懿</A>入中軍帳下，手執黃旗招展，左右軍動，排成一陣，复上馬出陣，問曰：“<A HREF='../人物/司馬懿.html' class='wise-wiki-link user-link-people' title='司馬懿'>汝</A>識吾陣否？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“吾軍中末將，亦能布之！此乃“混元一氣陣”也。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>布陣<A HREF='../人物/司馬懿.html' class='wise-wiki-link user-link-people' title='司馬懿'>我</A>看。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入陣，把羽扇一搖，復出陣前，問曰：“<A HREF='../人物/司馬懿.html' class='wise-wiki-link user-link-people' title='司馬懿'>汝</A>識<A HREF='../人物/諸葛亮.html' class='wise-wiki-link user-link-people' title='諸葛亮'>我</A>陣否？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“量此‘八卦陣’，如何不識！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“識便識了，敢打<A HREF='../人物/諸葛亮.html' class='wise-wiki-link user-link-people' title='諸葛亮'>我</A>陣否？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“既識之，如何不敢打！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>汝</A>只管打來。”</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>回到本陣中，喚<A HREF='../人物/戴陵.html' class='wise-wiki-link user-link-people' title='戴陵'>戴陵</A>、<A HREF='../人物/張虎.html' class='wise-wiki-link user-link-people' title='張虎'>張虎</A>、<A HREF='../人物/樂綝.html' class='wise-wiki-link user-link-people' title='樂綝'>樂綝</A>三將，分付曰：“今<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>所布之陣，按休、生、傷、杜、景、死、驚、開八門。汝三人可從正東生門打入，往西南休門殺出，復從正北開門殺入，此陣可破。汝等小心在意！”於是<A HREF='../人物/戴陵.html' class='wise-wiki-link user-link-people' title='戴陵'>戴陵</A>在中，<A HREF='../人物/張虎.html' class='wise-wiki-link user-link-people' title='張虎'>張虎</A>在前，<A HREF='../人物/樂綝.html' class='wise-wiki-link user-link-people' title='樂綝'>樂綝</A>在後，各引三十騎，從生門打入。兩軍吶喊相助。三人殺蜀陣，只見陣如連城，衝突不出。三人慌引騎過陣腳，往西南衝去，卻被蜀兵射住，衝突不出。陣中重重疊疊，都有門戶，那里分東西南北？三將不能相顧，只管亂撞，但見愁雲漠漠，慘霧濛濛。喊聲起處，魏軍一個個皆被縛了，送到中軍。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>坐於帳中，左右將<A HREF='../人物/張虎.html' class='wise-wiki-link user-link-people' title='張虎'>張虎</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>、<A HREF='../人物/樂綝.html' class='wise-wiki-link user-link-people' title='樂綝'>樂綝</A>拼九十個軍，皆縛在帳下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“吾縱然捉得汝等，何足為奇！吾放汝等回見<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，教他再讀兵書，重觀戰策，那時來決雌雄，未為遲也。汝等性命既饒，當留下軍器戰馬。”遂將眾人衣甲脫了，以墨塗面，步行出陣。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>見之大怒，回顧諸將曰：“如此挫敗銳氣，有何面目回見中原大臣耶！”即指揮三軍，奮死掠陣。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>自拔劍在手，引百餘驍將，摧督衝殺。</P>
<P class=wise-wiki>兩軍恰才相會，忽然陣後鼓角齊鳴，喊聲大震，一彪軍從西南上殺來：乃<A HREF='../人物/關興.html' class='wise-wiki-link user-link-people' title='關興'>關興</A>也。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>分後軍當之，复摧軍向前廝殺。忽然魏兵大亂。原來<A HREF='../人物/姜維.html' class='wise-wiki-link user-link-people' title='姜維'>姜維</A>引一彪軍悄地殺來。蜀兵三路夾攻，<A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚，急忙退軍。蜀兵周圍殺到，<A HREF='../人物/司馬懿.html' class='wise-wiki-link user-link-people' title='司馬懿'>懿</A>引三軍望南死命衝出。魏兵十傷六七。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>退在渭濱南岸下寨，堅守不出。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>收得勝之兵，回到祁山時，永安城<A HREF='../人物/李嚴.html' class='wise-wiki-link user-link-people' title='李嚴'>李嚴</A>遣都尉<A HREF='../人物/茍安.html' class='wise-wiki-link user-link-people' title='茍安'>茍安</A>解送糧米，至軍中交割。 <A HREF='../人物/茍安.html' class='wise-wiki-link user-link-people' title='茍安'>茍安</A>好酒，於路怠慢，違限十日。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大怒曰：“吾軍中專以糧為大事，誤了三日，便該處斬！<A HREF='../人物/茍安.html' class='wise-wiki-link user-link-people' title='茍安'>汝</A>今誤了十日，有何理說！”喝令推出斬之。長使<A HREF='../人物/楊儀.html' class='wise-wiki-link user-link-people' title='楊儀'>楊儀</A>曰；“<A HREF='../人物/茍安.html' class='wise-wiki-link user-link-people' title='茍安'>茍安</A>乃<A HREF='../人物/李嚴.html' class='wise-wiki-link user-link-people' title='李嚴'>李嚴</A>用人，又兼錢糧多出西川，諾若殺<A HREF='../人物/茍安.html' class='wise-wiki-link user-link-people' title='茍安'>此人</A>，後無人敢送糧也。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃吃叱武市士去其縛，仗八十放之。 <A HREF='../人物/茍安.html' class='wise-wiki-link user-link-people' title='茍安'>茍安</A>被責，心中懷恨，連夜引親隨五六騎，迳奔魏寨投降。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>喚入，<A HREF='../人物/茍安.html' class='wise-wiki-link user-link-people' title='茍安'>茍安</A>拜告前事。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“雖然如此，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>多謀，<A HREF='../人物/茍安.html' class='wise-wiki-link user-link-people' title='茍安'>汝</A>言難信。<A HREF='../人物/茍安.html' class='wise-wiki-link user-link-people' title='茍安'>汝</A>能為<A HREF='../人物/司馬懿.html' class='wise-wiki-link user-link-people' title='司馬懿'>我</A>乾一件大功，<A HREF='../人物/司馬懿.html' class='wise-wiki-link user-link-people' title='司馬懿'>吾</A>那時奏准<A HREF='../人物/曹叡.html' class='wise-wiki-link user-link-people' title='曹叡'>天子</A>，保<A HREF='../人物/茍安.html' class='wise-wiki-link user-link-people' title='茍安'>汝</A>為上將。”<A HREF='../人物/茍安.html' class='wise-wiki-link user-link-people' title='茍安'>安</A>曰：“但有甚事，即當效力。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/茍安.html' class='wise-wiki-link user-link-people' title='茍安'>汝</A>可回成都布散流言，說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>有怨上之意，早晚欲稱為帝，使<A HREF='../人物/劉禪.html' class='wise-wiki-link user-link-people' title='劉禪'>汝主</A>詔回<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，便是<A HREF='../人物/茍安.html' class='wise-wiki-link user-link-people' title='茍安'>汝</A>之功。”</P>
<P class=wise-wiki><A HREF='../人物/茍安.html' class='wise-wiki-link user-link-people' title='茍安'>茍安</A>允諾，迳回成都，見了宦官，布散流言，說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自倚大功，早晚必將篡國。宦官聞知大驚，即入內奏<A HREF='../人物/劉禪.html' class='wise-wiki-link user-link-people' title='劉禪'>帝</A>，細言前事。 <A HREF='../人物/劉禪.html' class='wise-wiki-link user-link-people' title='劉禪'>後主</A>驚訝曰：“似此如之奈何？”宦官曰：“可詔還成都，消其兵權，免生叛逆。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>下詔，宣<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>班師回朝。 <A HREF='../人物/蔣琬.html' class='wise-wiki-link user-link-people' title='蔣琬'>蔣琬</A>出班奏曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>自出師以來，累建大功，何故宣回？”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“<A HREF='../人物/劉禪.html' class='wise-wiki-link user-link-people' title='劉禪'>朕</A>有機密事，必須與<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>面議。”即遣使齋詔星夜宣<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回。</P>
<P class=wise-wiki>使命迳到祈山大寨，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>接入，受詔以畢，仰天歎曰：“<A HREF='../人物/劉禪.html' class='wise-wiki-link user-link-people' title='劉禪'>主</A>尚年幼，必有佞臣在測！<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>正欲建功，何故取回？<A HREF='../人物/諸葛亮.html' class='wise-wiki-link user-link-people' title='諸葛亮'>我</A>如不回，是欺<A HREF='../人物/劉禪.html' class='wise-wiki-link user-link-people' title='劉禪'>主</A>也。若奉命而退，日後再難得此機會也。”<A HREF='../人物/姜維.html' class='wise-wiki-link user-link-people' title='姜維'>姜維</A>問曰：“若大軍退，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>乘勢掩殺，當複如何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾今退軍，可分五路而退：今日先退此營。假如營內兵一千，卻掘二千灶。今日掘三千灶，明日掘四千灶，每日退軍，添灶而行。”</P>
<P class=wise-wiki><A HREF='../人物/楊儀.html' class='wise-wiki-link user-link-people' title='楊儀'>楊儀</A>曰：“昔<A HREF='../人物/孫臏.html' class='wise-wiki-link user-link-people' title='孫臏'>孫臏</A>擒<A HREF='../人物/龐涓.html' class='wise-wiki-link user-link-people' title='龐涓'>龐涓</A>，用添兵減灶之法；今<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>退兵，何故增灶？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>善能用兵，知<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>退兵，必然追趕；心中疑<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有伏兵，定於舊營內數灶；見每日增灶，兵又不知退與不退，則疑不敢追。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>徐徐而退，自無損兵之患。”遂傳令退軍。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>料<A HREF='../人物/茍安.html' class='wise-wiki-link user-link-people' title='茍安'>茍安</A>行計停當，只待蜀兵退時，一齊掩殺。正躊躇間，忽報蜀寨空虛，人馬皆去。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>因<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>多謀，不敢輕追，自引百餘騎前來蜀營內踏看，教軍士數灶，仍回本寨；次日，又教軍士趕到那個營內，查點灶數。回報說：“這營內之灶，比前又增一分。”<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>謂諸將曰：“<A HREF='../人物/司馬懿.html' class='wise-wiki-link user-link-people' title='司馬懿'>吾</A>料<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>多謀，今果添兵增灶，<A HREF='../人物/司馬懿.html' class='wise-wiki-link user-link-people' title='司馬懿'>吾</A>若追之，必中其計；不如且退，再作良圖。”於是回軍不追。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不折一人，望成都而去。次後川口土人來報<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>退兵之時，未見添兵，只見增灶。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>仰天長歎曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>效<A HREF='../人物/虞詡.html' class='wise-wiki-link user-link-people' title='虞詡'>虞詡</A>之法，瞞過<A HREF='../人物/司馬懿.html' class='wise-wiki-link user-link-people' title='司馬懿'>吾</A>也！其謀略<A HREF='../人物/司馬懿.html' class='wise-wiki-link user-link-people' title='司馬懿'>吾</A>不如之！”遂引大軍回洛陽。正是：</P>
<DIV class='wise-wiki-p user-poem'><P class='wise-wiki user-poem'>棋逢敵手難相勝，</P>
<P class='wise-wiki user-poem'>將過良才不敢驕。</P></DIV>
<P class=wise-wiki>未知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回到成都，竟是如何。且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='099.html' class='navigator'>上一頁</A></SPAN> <SPAN class='navigator'><A HREF='101.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01333秒。</DIV></BODY>
</HTML>