<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百十九回　假投降巧計成虛話　再受禪依樣畫葫蘆 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='118.html' class='navigator'>上一頁</A></SPAN> <SPAN class='navigator'><A HREF='120.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百十九回　假投降巧計成虛話　再受禪依樣畫葫蘆</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E9%AD%8F%E6%BB%85%E8%9C%80%E4%B9%8B%E6%88%B0' class='wise-wiki-external-link user-external-link-wikipedia' title='維基：魏滅蜀之戰'>維基：魏滅蜀之戰</A>
</UL></DIV></FIELDSET>


<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>請<A HREF='../人物/姜維.html' class='wise-wiki-link user-link-people' title='姜維'>姜維</A>計議收<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之策。 <A HREF='../人物/姜維.html' class='wise-wiki-link user-link-people' title='姜維'>維</A>曰：“可先令監軍<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>收<A HREF='../人物/鄧艾.html' class='wise-wiki-link user-link-people' title='鄧艾'>艾</A>。<A HREF='../人物/鄧艾.html' class='wise-wiki-link user-link-people' title='鄧艾'>艾</A>欲殺<A HREF='../人物/衛瓘.html' class='wise-wiki-link user-link-people' title='衛瓘'>瓘</A>，反情實矣。<A HREF='../人物/鐘會.html' class='wise-wiki-link user-link-people' title='鐘會'>將軍</A>卻起兵討之，可也。”<A HREF='../人物/鐘會.html' class='wise-wiki-link user-link-people' title='鐘會'>會</A>大喜，遂令<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>引數十人入成都，收<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>父子。 <A HREF='../人物/衛瓘.html' class='wise-wiki-link user-link-people' title='衛瓘'>瓘</A>部卒止之曰：“此是<A HREF='../人物/鐘會.html' class='wise-wiki-link user-link-people' title='鐘會'>鐘司徒</A>令<A HREF='../人物/鄧艾.html' class='wise-wiki-link user-link-people' title='鄧艾'>鄧征西</A>殺<A HREF='../人物/衛瓘.html' class='wise-wiki-link user-link-people' title='衛瓘'>將軍</A>，以正反情也。切不可行。”<A HREF='../人物/衛瓘.html' class='wise-wiki-link user-link-people' title='衛瓘'>瓘</A>曰：“吾自有計。”遂先發檄文二三十道。其檄曰：</P>
<DIV class='wise-wiki-p user-letter'><P class='wise-wiki user-letter'>“奉詔收<A HREF='../人物/鄧艾.html' class='wise-wiki-link user-link-people' title='鄧艾'>艾</A>，其餘各無所問。若早歸來，即加爵賞；敢有不出者，滅三族。”</P></DIV>
<P class=wise-wiki>隨備檻車兩乘，星夜望成都而來。</P>
<P class=wise-wiki>比及雞鳴，<A HREF='../人物/鄧艾.html' class='wise-wiki-link user-link-people' title='鄧艾'>艾</A>部將見檄文者，皆來投拜於<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>馬前。時<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>在府中未起。 <A HREF='../人物/衛瓘.html' class='wise-wiki-link user-link-people' title='衛瓘'>瓘</A>引數十人突入，大呼曰：“奉詔收<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>父子！”<A HREF='../人物/鄧艾.html' class='wise-wiki-link user-link-people' title='鄧艾'>艾</A>大驚，滾下床來。 <A HREF='../人物/衛瓘.html' class='wise-wiki-link user-link-people' title='衛瓘'>瓘</A>叱武士縛於車上。其子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>出問，亦被捉下，縛於車上。府中將吏大驚，欲待動手搶奪，早望見塵頭大起，哨馬報說<A HREF='../人物/鐘會.html' class='wise-wiki-link user-link-people' title='鐘會'>鐘司徒</A>大兵到了。眾各四散奔走。</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>鐘會</A>與<A HREF='../人物/姜維.html' class='wise-wiki-link user-link-people' title='姜維'>姜維</A>下馬入府，見<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>父子已被縛。 <A HREF='../人物/鐘會.html' class='wise-wiki-link user-link-people' title='鐘會'>會</A>以鞭撻<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之首而罵曰：“<A HREF='../人物/鄧艾.html' class='wise-wiki-link user-link-people' title='鄧艾'>養犢小兒</A>，何敢如此！”<A HREF='../人物/姜維.html' class='wise-wiki-link user-link-people' title='姜維'>姜維</A>亦罵曰：“<A HREF='../人物/鄧艾.html' class='wise-wiki-link user-link-people' title='鄧艾'>匹夫</A>行險徼幸，亦有今日耶？”<A HREF='../人物/鄧艾.html' class='wise-wiki-link user-link-people' title='鄧艾'>艾</A>亦大罵。 <A HREF='../人物/鐘會.html' class='wise-wiki-link user-link-people' title='鐘會'>會</A>將<A HREF='../人物/鄧艾.html' class='wise-wiki-link user-link-people' title='鄧艾'>艾</A>父子送赴洛陽。</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>入成都，盡得<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>軍馬，威聲大震。乃謂<A HREF='../人物/姜維.html' class='wise-wiki-link user-link-people' title='姜維'>姜維</A>曰：“吾今日方趁平生之願矣。”<A HREF='../人物/姜維.html' class='wise-wiki-link user-link-people' title='姜維'>維</A>曰：“昔<A HREF='../人物/韓信.html' class='wise-wiki-link user-link-people' title='韓信'>韓信</A>不聽<A HREF='../人物/蒯通.html' class='wise-wiki-link user-link-people' title='蒯通'>蒯通</A>之說，而有未央宮之禍。大夫<A HREF='../人物/文種.html' class='wise-wiki-link user-link-people' title='文種'>種</A>不從<A HREF='../人物/范蠡.html' class='wise-wiki-link user-link-people' title='范蠡'>范蠡</A>於五湖，卒伏劍而死。斯二子者，其功名豈不赫然哉？徒以利害未明，而見機之不早也。今公大勳已就，威震其主，何不泛舟絕跡，登峨嵋之嶺，而從赤松子遊乎？”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>笑曰：“君言差矣。吾年未四旬，方思進取，豈能便效此退閒之事？”<A HREF='../人物/姜維.html' class='wise-wiki-link user-link-people' title='姜維'>維</A>曰：“若不退閒，當早圖良策，此則<A HREF='../人物/鐘會.html' class='wise-wiki-link user-link-people' title='鐘會'>明公</A>智力所能，無煩<A HREF='../人物/姜維.html' class='wise-wiki-link user-link-people' title='姜維'>老夫</A>之言矣。”<A HREF='../人物/鐘會.html' class='wise-wiki-link user-link-people' title='鐘會'>會</A>撫掌大笑曰：“<A HREF='../人物/姜維.html' class='wise-wiki-link user-link-people' title='姜維'>伯約</A>知吾心也。”</P>
<P class=wise-wiki>二人自此每日商議大事。 <A HREF='../人物/姜維.html' class='wise-wiki-link user-link-people' title='姜維'>維</A>密與<A HREF='../人物/劉禪.html' class='wise-wiki-link user-link-people' title='劉禪'>後主</A>書曰：“望<A HREF='../人物/劉禪.html' class='wise-wiki-link user-link-people' title='劉禪'>陛下</A>忍數日之辱，<A HREF='../人物/姜維.html' class='wise-wiki-link user-link-people' title='姜維'>維</A>將使社稷危而復安，日月幽而復明，必不使漢室終滅也。”</P>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>正與<A HREF='../人物/姜維.html' class='wise-wiki-link user-link-people' title='姜維'>姜維</A>謀反，忽報<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>有書到。 <A HREF='../人物/鐘會.html' class='wise-wiki-link user-link-people' title='鐘會'>會</A>接書，書中言：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/司馬昭.html' class='wise-wiki-link user-link-people' title='司馬昭'>吾</A>恐<A HREF='../人物/鐘會.html' class='wise-wiki-link user-link-people' title='鐘會'>司徒</A>收<A HREF='../人物/鄧艾.html' class='wise-wiki-link user-link-people' title='鄧艾'>艾</A>不下，自屯兵於長安；相見在近，以此先報。”</P></DIV>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>大驚曰：“吾兵多<A HREF='../人物/鄧艾.html' class='wise-wiki-link user-link-people' title='鄧艾'>艾</A>數倍，若但要我擒<A HREF='../人物/鄧艾.html' class='wise-wiki-link user-link-people' title='鄧艾'>艾</A>，<A HREF='../人物/司馬昭.html' class='wise-wiki-link user-link-people' title='司馬昭'>晉公</A>知吾獨能辦之；今日自行兵來，是疑我也。”</P>
<P class=wise-wiki>遂與<A HREF='../人物/姜維.html' class='wise-wiki-link user-link-people' title='姜維'>姜維</A>計議。 <A HREF='../人物/姜維.html' class='wise-wiki-link user-link-people' title='姜維'>維</A>曰：“君疑臣則臣必死，豈不見<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>乎？”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“吾意決矣。事成則得天下，不成則退西蜀，亦不失作<A HREF='../人物/劉備.html' class='wise-wiki-link user-link-people' title='劉備'>劉備</A>也。”<A HREF='../人物/姜維.html' class='wise-wiki-link user-link-people' title='姜維'>維</A>曰：“近聞<A HREF='../人物/郭皇后.html' class='wise-wiki-link user-link-people' title='郭皇后'>郭太后</A>新亡，可詐稱<A HREF='../人物/郭皇后.html' class='wise-wiki-link user-link-people' title='郭皇后'>太后</A>有遺詔，教討<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>，以正弒君之罪。據<A HREF='../人物/鐘會.html' class='wise-wiki-link user-link-people' title='鐘會'>明公</A>之才，中原可席捲而定。”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“<A HREF='../人物/姜維.html' class='wise-wiki-link user-link-people' title='姜維'>伯約</A>當作先鋒。成事之後，同享富貴。”<A HREF='../人物/姜維.html' class='wise-wiki-link user-link-people' title='姜維'>維</A>曰：“願效犬馬微勞。但恐諸將不服耳。”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“來日元宵佳節，故宮大張燈火，請諸將飲宴。如不從者盡斬之。”<A HREF='../人物/姜維.html' class='wise-wiki-link user-link-people' title='姜維'>維</A>暗喜。</P>
<P class=wise-wiki>次日，<A HREF='../人物/鐘會.html' class='wise-wiki-link user-link-people' title='鐘會'>會</A>、<A HREF='../人物/姜維.html' class='wise-wiki-link user-link-people' title='姜維'>維</A>二人請諸將飲宴。數巡後，執杯大哭。諸將驚問其故。 <A HREF='../人物/鐘會.html' class='wise-wiki-link user-link-people' title='鐘會'>會</A>曰：“<A HREF='../人物/郭皇后.html' class='wise-wiki-link user-link-people' title='郭皇后'>郭太后</A>臨崩有遺詔在此，為<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A><A HREF='114.html' class='wise-wiki-link user-link-chapter' title='第百十四回　曹髦驅車死南闕　姜維棄糧勝魏兵'>南闕弒君</A>，大逆無道，早晚將篡魏，命吾討之。汝等各自簽名，共成此事。”眾皆大驚，面面相覷。 <A HREF='../人物/鐘會.html' class='wise-wiki-link user-link-people' title='鐘會'>會</A>拔劍出鞘曰：“違令者斬！”眾皆恐懼，只得相從，畫字已畢，<A HREF='../人物/鐘會.html' class='wise-wiki-link user-link-people' title='鐘會'>會</A>乃困諸將於宮中，嚴兵禁守。 <A HREF='../人物/姜維.html' class='wise-wiki-link user-link-people' title='姜維'>維</A>曰：“我見諸將不服，請坑之。”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“吾已令宮中掘一坑，置大棒數千，如不從者，打死坑之。”</P>
<P class=wise-wiki>時有心腹將<A HREF='../人物/丘建.html' class='wise-wiki-link user-link-people' title='丘建'>丘建</A>在側。 <A HREF='../人物/丘建.html' class='wise-wiki-link user-link-people' title='丘建'>建</A>乃護軍<A HREF='../人物/胡烈.html' class='wise-wiki-link user-link-people' title='胡烈'>胡烈</A>部下舊人也。時<A HREF='../人物/胡烈.html' class='wise-wiki-link user-link-people' title='胡烈'>胡烈</A>亦被監在宮。 <A HREF='../人物/丘建.html' class='wise-wiki-link user-link-people' title='丘建'>建</A>乃密將<A HREF='../人物/鐘會.html' class='wise-wiki-link user-link-people' title='鐘會'>鐘會</A>所言，報知<A HREF='../人物/胡烈.html' class='wise-wiki-link user-link-people' title='胡烈'>胡烈</A>。 <A HREF='../人物/胡烈.html' class='wise-wiki-link user-link-people' title='胡烈'>烈</A>大驚，泣告曰：“吾兒<A HREF='../人物/胡淵.html' class='wise-wiki-link user-link-people' title='胡淵'>胡淵</A>，領兵在外，安知<A HREF='../人物/鐘會.html' class='wise-wiki-link user-link-people' title='鐘會'>會</A>懷此心耶？汝可念向日之情，透一消息，雖死無恨。”<A HREF='../人物/丘建.html' class='wise-wiki-link user-link-people' title='丘建'>建</A>曰：“<A HREF='../人物/胡烈.html' class='wise-wiki-link user-link-people' title='胡烈'>恩主</A>勿憂，容某圖之。”遂出告<A HREF='../人物/鐘會.html' class='wise-wiki-link user-link-people' title='鐘會'>會</A>曰：“<A HREF='../人物/鐘會.html' class='wise-wiki-link user-link-people' title='鐘會'>主公</A>軟監諸將在內，水食不便，可令一人往來傳遞。”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>素聽<A HREF='../人物/丘建.html' class='wise-wiki-link user-link-people' title='丘建'>丘建</A>之言，遂令<A HREF='../人物/丘建.html' class='wise-wiki-link user-link-people' title='丘建'>丘建</A>監臨。 <A HREF='../人物/鐘會.html' class='wise-wiki-link user-link-people' title='鐘會'>會</A>分付曰：“吾以重事托汝，休得洩漏。”<A HREF='../人物/丘建.html' class='wise-wiki-link user-link-people' title='丘建'>建</A>曰：“<A HREF='../人物/鐘會.html' class='wise-wiki-link user-link-people' title='鐘會'>主公</A>放心。某自有緊嚴之法。”<A HREF='../人物/丘建.html' class='wise-wiki-link user-link-people' title='丘建'>建</A>暗令<A HREF='../人物/胡烈.html' class='wise-wiki-link user-link-people' title='胡烈'>胡烈</A>親信人入內，<A HREF='../人物/胡烈.html' class='wise-wiki-link user-link-people' title='胡烈'>烈</A>以密書付其人。其人持書火速至<A HREF='../人物/胡淵.html' class='wise-wiki-link user-link-people' title='胡淵'>胡淵</A>營內，細言其事，呈上密書。 <A HREF='../人物/胡淵.html' class='wise-wiki-link user-link-people' title='胡淵'>淵</A>大驚，遂遍示諸營知之。眾將大怒，急來<A HREF='../人物/胡淵.html' class='wise-wiki-link user-link-people' title='胡淵'>淵</A>營商議曰：“我等雖死，豈肯從反臣耶？”<A HREF='../人物/胡淵.html' class='wise-wiki-link user-link-people' title='胡淵'>淵</A>曰：“正月十八日中，可驟入內，如此行之。”監軍<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>，深喜<A HREF='../人物/胡淵.html' class='wise-wiki-link user-link-people' title='胡淵'>胡淵</A>之謀，即整頓了人馬，令<A HREF='../人物/丘建.html' class='wise-wiki-link user-link-people' title='丘建'>丘建</A>傳與<A HREF='../人物/胡烈.html' class='wise-wiki-link user-link-people' title='胡烈'>胡烈</A>。 <A HREF='../人物/胡烈.html' class='wise-wiki-link user-link-people' title='胡烈'>烈</A>報知諸將。</P>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>請<A HREF='../人物/姜維.html' class='wise-wiki-link user-link-people' title='姜維'>姜維</A>問曰：“吾夜夢大蛇數千條咬吾，主何吉凶？”<A HREF='../人物/姜維.html' class='wise-wiki-link user-link-people' title='姜維'>維</A>曰：“夢龍蛇者，皆吉慶之兆也。”<A HREF='../人物/鐘會.html' class='wise-wiki-link user-link-people' title='鐘會'>會</A>喜，信其言，乃謂<A HREF='../人物/姜維.html' class='wise-wiki-link user-link-people' title='姜維'>維</A>曰：“器仗已備，放諸將出問之，若何？”<A HREF='../人物/姜維.html' class='wise-wiki-link user-link-people' title='姜維'>維</A>曰：“此輩皆有不服之心，久必為害，不如乘早戮之。”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>從之，即命<A HREF='../人物/姜維.html' class='wise-wiki-link user-link-people' title='姜維'>姜維</A>領武士往殺眾魏將。 <A HREF='../人物/姜維.html' class='wise-wiki-link user-link-people' title='姜維'>維</A>領命，方欲行動，忽然一陣心疼，昏倒在地，左右扶起，半晌方蘇。忽報宮外人聲沸騰。 <A HREF='../人物/鐘會.html' class='wise-wiki-link user-link-people' title='鐘會'>會</A>方令人探時，喊聲大震，四面八方，無限兵到。 <A HREF='../人物/姜維.html' class='wise-wiki-link user-link-people' title='姜維'>維</A>曰：“此必是諸將作亂，可先斬之。”</P>
<P class=wise-wiki>忽報兵已入內。 <A HREF='../人物/鐘會.html' class='wise-wiki-link user-link-people' title='鐘會'>會</A>令關上殿門，使軍士上殿屋以瓦擊之，互相殺死數十人。宮外四面火起，外兵砍開殿門殺入。 <A HREF='../人物/鐘會.html' class='wise-wiki-link user-link-people' title='鐘會'>會</A>自掣劍立殺數人，卻被亂箭射倒。眾將梟其首。 <A HREF='../人物/姜維.html' class='wise-wiki-link user-link-people' title='姜維'>維</A>拔劍上殿，往來衝突，不幸心疼轉加。 <A HREF='../人物/姜維.html' class='wise-wiki-link user-link-people' title='姜維'>維</A>仰天大叫曰：“吾計不成，乃天命也！”遂自刎而死；時年五十九歲。宮中死者數百人。 <A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>曰：“眾軍各歸營所，以待王命。”魏兵爭欲報仇，共剖<A HREF='../人物/姜維.html' class='wise-wiki-link user-link-people' title='姜維'>維</A>腹，其膽大如雞卵。眾將又盡取<A HREF='../人物/姜維.html' class='wise-wiki-link user-link-people' title='姜維'>姜維</A>家屬殺之。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>部下之人，見<A HREF='../人物/鐘會.html' class='wise-wiki-link user-link-people' title='鐘會'>鐘會</A>、<A HREF='../人物/姜維.html' class='wise-wiki-link user-link-people' title='姜維'>姜維</A>已死，遂連夜去追劫<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>。</P>
<P class=wise-wiki>早有人報知<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>。 <A HREF='../人物/衛瓘.html' class='wise-wiki-link user-link-people' title='衛瓘'>瓘</A>曰：“是<A HREF='../人物/衛瓘.html' class='wise-wiki-link user-link-people' title='衛瓘'>我</A>捉<A HREF='../人物/鄧艾.html' class='wise-wiki-link user-link-people' title='鄧艾'>艾</A>，今若留<A HREF='../人物/鄧艾.html' class='wise-wiki-link user-link-people' title='鄧艾'>他</A>，我無葬身之地矣。”護軍<A HREF='../人物/田續.html' class='wise-wiki-link user-link-people' title='田續'>田續</A>曰：“昔<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>取江油之時，欲殺<A HREF='../人物/田續.html' class='wise-wiki-link user-link-people' title='田續'>續</A>，得眾官告免。今日當報此恨。”<A HREF='../人物/衛瓘.html' class='wise-wiki-link user-link-people' title='衛瓘'>瓘</A>大喜，遂遣<A HREF='../人物/田續.html' class='wise-wiki-link user-link-people' title='田續'>田續</A>引五百兵趕至綿竹，正遇<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>父子放出檻車，欲還成都。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>只道是本部兵到，不作準備；欲待問時，被<A HREF='../人物/田續.html' class='wise-wiki-link user-link-people' title='田續'>田續</A>一刀斬之。 <A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>亦死於亂軍之中。後人有詩嘆<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>曰：</P>
<DIV class='wise-wiki-p user-poem'><P class='wise-wiki user-poem'>自幼能籌畫，多謀善用兵。</P>
<P class='wise-wiki user-poem'>凝眸知地理，仰面識天文。</P>
<P class='wise-wiki user-poem'>馬到山根斷，兵來石徑分。</P>
<P class='wise-wiki user-poem'>功成身被害，魂繞漢江雲。</P></DIV>
<P class=wise-wiki>又有詩嘆<A HREF='../人物/鐘會.html' class='wise-wiki-link user-link-people' title='鐘會'>鐘會</A>曰：</P>
<DIV class='wise-wiki-p user-poem'><P class='wise-wiki user-poem'>髫年稱早慧，曾作秘書郎，</P>
<P class='wise-wiki user-poem'>妙計傾司馬，當時號子房。</P>
<P class='wise-wiki user-poem'>壽春多贊畫，劍閣顯鷹揚。</P>
<P class='wise-wiki user-poem'>不學陶朱隱，遊魂悲故鄉。</P></DIV>
<P class=wise-wiki>又有詩嘆<A HREF='../人物/姜維.html' class='wise-wiki-link user-link-people' title='姜維'>姜維</A>曰：</P>
<DIV class='wise-wiki-p user-poem'><P class='wise-wiki user-poem'>天水誇英俊，涼州產異才。</P>
<P class='wise-wiki user-poem'>係從尚父出，術奉武侯來。</P>
<P class='wise-wiki user-poem'>大膽應無懼，雄心誓不回。</P>
<P class='wise-wiki user-poem'>成都身死日，漢將有餘哀。</P></DIV>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>、<A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>已死，<A HREF='../人物/張翼.html' class='wise-wiki-link user-link-people' title='張翼'>張翼</A>等亦死於亂軍之中。太子<A HREF='../人物/劉璇.html' class='wise-wiki-link user-link-people' title='劉璇'>劉璇</A>、漢壽亭侯<A HREF='../人物/關彝.html' class='wise-wiki-link user-link-people' title='關彝'>關彝</A>皆被魏兵所殺。軍民大亂，互相踐踏，死者不計其數。旬日後，<A HREF='../人物/賈充.html' class='wise-wiki-link user-link-people' title='賈充'>賈充</A>先至，出榜安民，方始寧靖。留<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>守成都，乃遷<A HREF='../人物/劉禪.html' class='wise-wiki-link user-link-people' title='劉禪'>後主</A>赴洛陽。止有尚書令<A HREF='../人物/樊建.html' class='wise-wiki-link user-link-people' title='樊建'>樊建</A>、侍中<A HREF='../人物/張紹.html' class='wise-wiki-link user-link-people' title='張紹'>張紹</A>、光祿大夫<A HREF='../人物/譙周.html' class='wise-wiki-link user-link-people' title='譙周'>譙周</A>、秘書郎<A HREF='../人物/郤正.html' class='wise-wiki-link user-link-people' title='郤正'>郤正</A>等數人跟隨。 <A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/董厥.html' class='wise-wiki-link user-link-people' title='董厥'>董厥</A>皆託病不起，後皆憂死。</P>
<P class=wise-wiki>時魏景元五年，改為咸熙元年。春三月。吳將<A HREF='../人物/丁奉.html' class='wise-wiki-link user-link-people' title='丁奉'>丁奉</A>，見蜀已亡，遂收兵還吳。中書丞<A HREF='../人物/華核.html' class='wise-wiki-link user-link-people' title='華核'>華核</A>奏吳主<A HREF='../人物/孫休.html' class='wise-wiki-link user-link-people' title='孫休'>孫休</A>曰：</P>
<DIV class='wise-wiki-p user-letter'><P class='wise-wiki user-letter'>“吳、蜀乃唇齒也。‘唇亡則齒寒’。臣料<A HREF='../人物/司馬詔.html' class='wise-wiki-link user-link-people' title='司馬詔'>司馬詔</A>伐吳在即，乞<A HREF='../人物/孫休.html' class='wise-wiki-link user-link-people' title='孫休'>陛下</A>深加防禦。”</P></DIV>
<P class=wise-wiki><A HREF='../人物/孫休.html' class='wise-wiki-link user-link-people' title='孫休'>休</A>從其言，遂命<A HREF='../人物/陸遜.html' class='wise-wiki-link user-link-people' title='陸遜'>陸遜</A>子<A HREF='../人物/陸抗.html' class='wise-wiki-link user-link-people' title='陸抗'>陸抗</A>為鎮東大將軍，領荊州牧，守江口；左將軍<A HREF='../人物/孫異.html' class='wise-wiki-link user-link-people' title='孫異'>孫異</A>守南徐諸處隘口；又沿江一帶，屯兵數百營，老將<A HREF='../人物/丁奉.html' class='wise-wiki-link user-link-people' title='丁奉'>丁奉</A>總督之，以防魏兵。</P>
<P class=wise-wiki>建寧太守<A HREF='../人物/霍戈.html' class='wise-wiki-link user-link-people' title='霍戈'>霍戈</A>聞成都不守，素服望西大哭三日。諸將皆曰：“既<A HREF='../人物/劉禪.html' class='wise-wiki-link user-link-people' title='劉禪'>漢主</A>失位，何不速降？”<A HREF='../人物/霍戈.html' class='wise-wiki-link user-link-people' title='霍戈'>戈</A>泣謂曰：“道路隔絕，未知<A HREF='../人物/劉禪.html' class='wise-wiki-link user-link-people' title='劉禪'>吾主</A>安危若何？若<A HREF='../人物/曹奐.html' class='wise-wiki-link user-link-people' title='曹奐'>魏主</A>以禮待之，則舉城而降，未為晚矣；萬一危辱<A HREF='../人物/劉禪.html' class='wise-wiki-link user-link-people' title='劉禪'>吾主</A>，則主辱臣死，何可降乎？”眾然其言，乃使人到洛陽，探聽<A HREF='../人物/劉禪.html' class='wise-wiki-link user-link-people' title='劉禪'>後主</A>消息去了。</P>
<P class=wise-wiki>且說<A HREF='../人物/劉禪.html' class='wise-wiki-link user-link-people' title='劉禪'>後主</A>至洛陽時，<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>已自回朝。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>責<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“公荒淫無道，廢賢失政，理宜誅戮。”<A HREF='../人物/劉禪.html' class='wise-wiki-link user-link-people' title='劉禪'>後主</A>面如土色，不知所為。文武皆奏曰：“<A HREF='../人物/劉禪.html' class='wise-wiki-link user-link-people' title='劉禪'>蜀主</A>既失國紀。幸早歸降，宜赦之。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>乃封<A HREF='../人物/劉禪.html' class='wise-wiki-link user-link-people' title='劉禪'>禪</A>為<A HREF='../人物/劉禪.html' class='wise-wiki-link user-link-people' title='劉禪'>安樂公</A>，賜住宅，月給用度，賜絹萬疋，僮婢百人。子<A HREF='../人物/劉瑤.html' class='wise-wiki-link user-link-people' title='劉瑤'>劉瑤</A>及群臣─<A HREF='../人物/樊建.html' class='wise-wiki-link user-link-people' title='樊建'>樊建</A>、<A HREF='../人物/譙周.html' class='wise-wiki-link user-link-people' title='譙周'>譙周</A>、<A HREF='../人物/郤正.html' class='wise-wiki-link user-link-people' title='郤正'>郤正</A>等，─皆封侯爵。 <A HREF='../人物/劉禪.html' class='wise-wiki-link user-link-people' title='劉禪'>後主</A>謝恩出內。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>因<A HREF='../人物/黃皓.html' class='wise-wiki-link user-link-people' title='黃皓'>黃皓</A>蠹國害民，令武士押出市曹，凌遲處死。</P>
<P class=wise-wiki>時<A HREF='../人物/霍戈.html' class='wise-wiki-link user-link-people' title='霍戈'>霍戈</A>探聽得<A HREF='../人物/劉禪.html' class='wise-wiki-link user-link-people' title='劉禪'>後主</A>受封，遂率部下軍士來降。次日，<A HREF='../人物/劉禪.html' class='wise-wiki-link user-link-people' title='劉禪'>後主</A>親詣<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>府下拜謝。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>設宴款待，先以魏樂舞戲於前，蜀官感傷，獨<A HREF='../人物/劉禪.html' class='wise-wiki-link user-link-people' title='劉禪'>後主</A>有喜色。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>令蜀人扮蜀樂於前，蜀官盡皆墮淚，<A HREF='../人物/劉禪.html' class='wise-wiki-link user-link-people' title='劉禪'>後主</A>嬉笑自若。酒至半酣，<A HREF='../人物/司馬昭.html' class='wise-wiki-link user-link-people' title='司馬昭'>昭</A>謂<A HREF='../人物/賈充.html' class='wise-wiki-link user-link-people' title='賈充'>賈充</A>曰：“人之無情，乃至於此！雖使<A HREF='../人物/諸葛亮.html' class='wise-wiki-link user-link-people' title='諸葛亮'>諸葛孔明</A>在，亦不能輔之久全，何況<A HREF='../人物/姜維.html' class='wise-wiki-link user-link-people' title='姜維'>姜維</A>乎？”乃問<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“頗思蜀否？”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：</P>
<DIV class='wise-wiki-p user-letter'><P class='wise-wiki user-letter'>“此間樂，不思蜀也。”</P></DIV>
<P class=wise-wiki>須臾，<A HREF='../人物/劉禪.html' class='wise-wiki-link user-link-people' title='劉禪'>後主</A>起身更衣，<A HREF='../人物/郤正.html' class='wise-wiki-link user-link-people' title='郤正'>郤正</A>跟至廂下曰：“<A HREF='../人物/劉禪.html' class='wise-wiki-link user-link-people' title='劉禪'>陛下</A>如何答應不思蜀也？倘彼再問，可泣而答曰：‘先人墳墓，遠在蜀地，乃心西悲，無日不思。’<A HREF='../人物/司馬昭.html' class='wise-wiki-link user-link-people' title='司馬昭'>晉公</A>必放<A HREF='../人物/劉禪.html' class='wise-wiki-link user-link-people' title='劉禪'>陛下</A>歸蜀矣。”<A HREF='../人物/劉禪.html' class='wise-wiki-link user-link-people' title='劉禪'>後主</A>牢記入席。酒將微醉，<A HREF='../人物/司馬昭.html' class='wise-wiki-link user-link-people' title='司馬昭'>昭</A>又問曰：“頗思蜀否？”<A HREF='../人物/劉禪.html' class='wise-wiki-link user-link-people' title='劉禪'>後主</A>如<A HREF='../人物/郤正.html' class='wise-wiki-link user-link-people' title='郤正'>郤正</A>之言以對，欲哭無淚，遂閉其目。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>曰：“何乃似<A HREF='../人物/郤正.html' class='wise-wiki-link user-link-people' title='郤正'>郤正</A>語耶？”<A HREF='../人物/劉禪.html' class='wise-wiki-link user-link-people' title='劉禪'>後主</A>開目驚視曰：“誠如尊命。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>及左右皆笑之。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>因此深喜<A HREF='../人物/劉禪.html' class='wise-wiki-link user-link-people' title='劉禪'>後主</A>誠實，並不疑慮。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>追歡作樂笑顏開，</P>
<P class='wise-wiki user-poem'>不念危亡半點哀。</P>
<P class='wise-wiki user-poem'>快樂異鄉忘故國，</P>
<P class='wise-wiki user-poem'>方知後主是庸才。</P></DIV>
<P class=wise-wiki>卻說朝中大臣因<A HREF='../人物/司馬昭.html' class='wise-wiki-link user-link-people' title='司馬昭'>昭</A>收川有功，遂尊之為王，表奏魏主<A HREF='../人物/曹奐.html' class='wise-wiki-link user-link-people' title='曹奐'>曹奐</A>。時<A HREF='../人物/曹奐.html' class='wise-wiki-link user-link-people' title='曹奐'>奐</A>名為天子，實不能主張，政皆由<A HREF='../人物/司馬昭.html' class='wise-wiki-link user-link-people' title='司馬昭'>司馬氏</A>，不敢不從，遂封晉公<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>為<A HREF='../人物/司馬昭.html' class='wise-wiki-link user-link-people' title='司馬昭'>晉王</A>，諡父<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>為<A HREF='../人物/司馬懿.html' class='wise-wiki-link user-link-people' title='司馬懿'>宣王</A>，兄<A HREF='../人物/司馬師.html' class='wise-wiki-link user-link-people' title='司馬師'>司馬師</A>為<A HREF='../人物/司馬師.html' class='wise-wiki-link user-link-people' title='司馬師'>景王</A>。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>妻乃<A HREF='../人物/王肅.html' class='wise-wiki-link user-link-people' title='王肅'>王肅</A>之女，生二子：長曰<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>，人物魁偉，立發垂地，兩手過膝，聰明英武，膽量過人；次曰<A HREF='../人物/司馬攸.html' class='wise-wiki-link user-link-people' title='司馬攸'>司馬攸</A>，性情溫和，恭儉孝悌，<A HREF='../人物/司馬昭.html' class='wise-wiki-link user-link-people' title='司馬昭'>昭</A>甚愛之，因<A HREF='../人物/司馬師.html' class='wise-wiki-link user-link-people' title='司馬師'>司馬師</A>無子，嗣<A HREF='../人物/司馬攸.html' class='wise-wiki-link user-link-people' title='司馬攸'>攸</A>以繼其後。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>常曰：“天下者，乃<A HREF='../人物/司馬師.html' class='wise-wiki-link user-link-people' title='司馬師'>吾兄</A>之天下也。”</P>
<P class=wise-wiki>於是<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>受封晉王，欲立<A HREF='../人物/司馬攸.html' class='wise-wiki-link user-link-people' title='司馬攸'>攸</A>為世子。 <A HREF='../人物/山濤.html' class='wise-wiki-link user-link-people' title='山濤'>山濤</A>諫曰：“廢長立幼，違禮不祥。”<A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/何曾.html' class='wise-wiki-link user-link-people' title='何曾'>何曾</A>、<A HREF='../人物/裴秀.html' class='wise-wiki-link user-link-people' title='裴秀'>裴秀</A>亦諫曰：“<A HREF='../人物/司馬炎.html' class='wise-wiki-link user-link-people' title='司馬炎'>長子</A>聰明神武，有超世之才；人望既茂，天表如此，非人臣之相也。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>猶豫未決，太尉<A HREF='../人物/王祥.html' class='wise-wiki-link user-link-people' title='王祥'>王祥</A>、司空<A HREF='../人物/荀顗.html' class='wise-wiki-link user-link-people' title='荀顗'>荀顗</A>諫曰：“前代立少，多致亂國。願<A HREF='../人物/司馬昭.html' class='wise-wiki-link user-link-people' title='司馬昭'>殿下</A>思之。”</P>
<P class=wise-wiki><A HREF='../人物/司馬昭.html' class='wise-wiki-link user-link-people' title='司馬昭'>昭</A>遂立長子<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>為世子。大臣奏稱：</P>
<DIV class='wise-wiki-p user-letter'><P class='wise-wiki user-letter'>“當年襄武縣，天降一人，身長二丈餘，腳跡長三尺二寸，白髮蒼髯，著黃單衣，裹黃巾，拄藜頭杖，自稱曰：‘吾乃民王也。今來報汝：天下換王，立見太平。’如此在市遊行三日，忽然不見。此乃殿下之瑞也。殿下可戴二十旒冠冕，建天子旌旗，出警入蹕，乘金根車，備六馬，進王妃為王后，立世子為太子。”</P></DIV>
<P class=wise-wiki><A HREF='../人物/司馬昭.html' class='wise-wiki-link user-link-people' title='司馬昭'>昭</A>心中暗喜；回到宮中，正欲飲酒，忽中風不語。次日病危，太尉<A HREF='../人物/王祥.html' class='wise-wiki-link user-link-people' title='王祥'>王祥</A>、司徒<A HREF='../人物/何曾.html' class='wise-wiki-link user-link-people' title='何曾'>何曾</A>、司馬<A HREF='../人物/荀顗.html' class='wise-wiki-link user-link-people' title='荀顗'>荀顗</A>及諸大臣入宮問安，<A HREF='../人物/司馬昭.html' class='wise-wiki-link user-link-people' title='司馬昭'>昭</A>不能言，以手指太子<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>而死。時八月辛卯日也。 <A HREF='../人物/何曾.html' class='wise-wiki-link user-link-people' title='何曾'>何曾</A>曰：“天下大事，皆在<A HREF='../人物/司馬昭.html' class='wise-wiki-link user-link-people' title='司馬昭'>晉王</A>；可立<A HREF='../人物/司馬炎.html' class='wise-wiki-link user-link-people' title='司馬炎'>太子</A>為晉王，然後祭葬。”是日<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>即晉王位，封<A HREF='../人物/何曾.html' class='wise-wiki-link user-link-people' title='何曾'>何曾</A>為晉丞相，<A HREF='../人物/司馬望.html' class='wise-wiki-link user-link-people' title='司馬望'>司馬望</A>為司徒，<A HREF='../人物/石苞.html' class='wise-wiki-link user-link-people' title='石苞'>石苞</A>為驃騎將軍，<A HREF='../人物/陳騫.html' class='wise-wiki-link user-link-people' title='陳騫'>陳騫</A>為車騎將軍，諡父為<A HREF='../人物/司馬昭.html' class='wise-wiki-link user-link-people' title='司馬昭'>文王</A>。</P>
<P class=wise-wiki>安葬已畢，<A HREF='../人物/司馬炎.html' class='wise-wiki-link user-link-people' title='司馬炎'>炎</A>召<A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/裴秀.html' class='wise-wiki-link user-link-people' title='裴秀'>裴秀</A>入宮問曰：“<A HREF='../人物/曹操.html' class='wise-wiki-link user-link-people' title='曹操'>曹操</A>曾云：‘若天命在吾，吾其為<A HREF='../人物/周文王.html' class='wise-wiki-link user-link-people' title='周文王'>周文王</A>乎？’果有此事否？”<A HREF='../人物/賈充.html' class='wise-wiki-link user-link-people' title='賈充'>充</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>世受漢祿，恐人議論篡逆之名，故出此言；乃明教<A HREF='../人物/曹丕.html' class='wise-wiki-link user-link-people' title='曹丕'>曹丕</A>為天子也。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>曰：“<A HREF='../人物/司馬昭.html' class='wise-wiki-link user-link-people' title='司馬昭'>孤父王</A>比<A HREF='../人物/曹操.html' class='wise-wiki-link user-link-people' title='曹操'>曹操</A>何如？”<A HREF='../人物/賈充.html' class='wise-wiki-link user-link-people' title='賈充'>充</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>雖功蓋華夏，下民畏其威而不懷其德。子<A HREF='../人物/曹丕.html' class='wise-wiki-link user-link-people' title='曹丕'>丕</A>繼業，差役甚重，東西驅馳，未有寧歲。後我<A HREF='../人物/司馬懿.html' class='wise-wiki-link user-link-people' title='司馬懿'>宣王</A>、<A HREF='../人物/司馬師.html' class='wise-wiki-link user-link-people' title='司馬師'>景王</A>，累建大功，布恩施德，天下歸心久矣。<A HREF='../人物/司馬昭.html' class='wise-wiki-link user-link-people' title='司馬昭'>文王</A>併吞西蜀，功蓋寰宇，又豈<A HREF='../人物/曹操.html' class='wise-wiki-link user-link-people' title='曹操'>操</A>之可比乎？”<A HREF='../人物/司馬炎.html' class='wise-wiki-link user-link-people' title='司馬炎'>炎</A>曰：“<A HREF='../人物/曹丕.html' class='wise-wiki-link user-link-people' title='曹丕'>曹丕</A>尚紹漢統，<A HREF='../人物/司馬炎.html' class='wise-wiki-link user-link-people' title='司馬炎'>孤</A>豈不可紹魏統耶？”<A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/裴秀.html' class='wise-wiki-link user-link-people' title='裴秀'>裴秀</A>二人再拜而奏曰：“<A HREF='../人物/司馬炎.html' class='wise-wiki-link user-link-people' title='司馬炎'>殿下</A>正當法<A HREF='../人物/曹丕.html' class='wise-wiki-link user-link-people' title='曹丕'>曹丕</A>紹漢故事，复築受禪台，佈告天下，以即大位。”</P>
<P class=wise-wiki><A HREF='../人物/司馬炎.html' class='wise-wiki-link user-link-people' title='司馬炎'>炎</A>大喜，次日帶劍入內。此時魏主<A HREF='../人物/曹奐.html' class='wise-wiki-link user-link-people' title='曹奐'>曹奐</A>，連日不曾設朝，心神恍惚，舉止失措。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>直入后宮，<A HREF='../人物/曹奐.html' class='wise-wiki-link user-link-people' title='曹奐'>奐</A>慌下禦榻而迎。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>坐定問曰：“魏之天下，誰之力也？”<A HREF='../人物/曹奐.html' class='wise-wiki-link user-link-people' title='曹奐'>奐</A>曰：“皆<A HREF='../人物/司馬炎.html' class='wise-wiki-link user-link-people' title='司馬炎'>晉王</A>父祖之賜耳。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>笑曰：“吾觀<A HREF='../人物/曹奐.html' class='wise-wiki-link user-link-people' title='曹奐'>陛下</A>，文不能論道，武不能經邦，何不讓有才德者主之？”</P>
<P class=wise-wiki><A HREF='../人物/曹奐.html' class='wise-wiki-link user-link-people' title='曹奐'>奐</A>大驚，口噤不能言。傍有黃門侍郎<A HREF='../人物/張節.html' class='wise-wiki-link user-link-people' title='張節'>張節</A>大喝曰：“<A HREF='../人物/司馬炎.html' class='wise-wiki-link user-link-people' title='司馬炎'>晉王</A>之言差矣！昔日<A HREF='../人物/曹操.html' class='wise-wiki-link user-link-people' title='曹操'>魏武祖皇帝</A>，東盪西除，南征北討，非容易得此天下；今<A HREF='../人物/曹奐.html' class='wise-wiki-link user-link-people' title='曹奐'>天子</A>有德無罪，何故讓與人耶？”<A HREF='../人物/司馬炎.html' class='wise-wiki-link user-link-people' title='司馬炎'>炎</A>大怒曰：“此社稷乃大漢之社稷也。<A HREF='../人物/曹操.html' class='wise-wiki-link user-link-people' title='曹操'>曹操</A>挾天子以令諸侯，自立魏王，篡奪漢室，吾祖父三世輔魏，得天下者，非曹氏之能，實司馬氏之力也。四海咸知，吾今日豈不堪紹魏之天下乎？”<A HREF='../人物/張節.html' class='wise-wiki-link user-link-people' title='張節'>節</A>又曰：“欲行此事，是篡國之賊也！”<A HREF='../人物/司馬炎.html' class='wise-wiki-link user-link-people' title='司馬炎'>炎</A>大怒曰：“吾與漢家報仇，有何不可！”</P>
<P class=wise-wiki>叱武士將<A HREF='../人物/張節.html' class='wise-wiki-link user-link-people' title='張節'>張節</A>亂棍打死於殿下。 <A HREF='../人物/曹奐.html' class='wise-wiki-link user-link-people' title='曹奐'>奐</A>泣淚跪告。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>起身下殿而去。 <A HREF='../人物/曹奐.html' class='wise-wiki-link user-link-people' title='曹奐'>奐</A>謂<A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/裴秀.html' class='wise-wiki-link user-link-people' title='裴秀'>裴秀</A>曰：“事已急矣，如之奈何？”<A HREF='../人物/賈充.html' class='wise-wiki-link user-link-people' title='賈充'>充</A>曰：“天數盡矣，<A HREF='../人物/曹奐.html' class='wise-wiki-link user-link-people' title='曹奐'>陛下</A>不可逆天，當照<A HREF='../人物/劉協.html' class='wise-wiki-link user-link-people' title='劉協'>漢獻帝</A>故事，重修受禪台，具大禮，禪位與<A HREF='../人物/司馬炎.html' class='wise-wiki-link user-link-people' title='司馬炎'>晉王</A>。上合天心，下順民情，<A HREF='../人物/曹奐.html' class='wise-wiki-link user-link-people' title='曹奐'>陛下</A>可保無虞矣。”</P>
<P class=wise-wiki><A HREF='../人物/曹奐.html' class='wise-wiki-link user-link-people' title='曹奐'>奐</A>從之，遂令<A HREF='../人物/賈充.html' class='wise-wiki-link user-link-people' title='賈充'>賈充</A>築受禪台。以十二月甲子日，<A HREF='../人物/曹奐.html' class='wise-wiki-link user-link-people' title='曹奐'>奐</A>親捧傳國璽，立於台上，大會文武。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>魏吞漢室晉吞曹，</P>
<P class='wise-wiki user-poem'>天運循環不可逃。</P>
<P class='wise-wiki user-poem'>張節可憐忠國死，</P>
<P class='wise-wiki user-poem'>一拳怎障泰山高？</P></DIV>
<P class=wise-wiki>請晉王<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>登壇，授與大禮。 <A HREF='../人物/曹奐.html' class='wise-wiki-link user-link-people' title='曹奐'>奐</A>下壇，具公服立於班首。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>端坐於台上。 <A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/裴秀.html' class='wise-wiki-link user-link-people' title='裴秀'>裴秀</A>列於左右，執劍，令<A HREF='../人物/曹奐.html' class='wise-wiki-link user-link-people' title='曹奐'>曹奐</A>再拜伏地聽命。 <A HREF='../人物/賈充.html' class='wise-wiki-link user-link-people' title='賈充'>充</A>曰：</P>
<DIV class='wise-wiki-p user-letter'><P class='wise-wiki user-letter'>“自漢<A HREF='080.html' class='wise-wiki-link user-link-chapter' title='第八十回　曹丕廢帝篡炎劉　漢王正位續大統'>建安二十五年，魏受漢禪</A>，已經四十五年矣。今天祿永終，天命在晉，司馬氏功德彌隆，極天際地，可即皇帝正位，以紹魏統。封汝為<A HREF='../人物/曹奐.html' class='wise-wiki-link user-link-people' title='曹奐'>陳留王</A>，出就金墉城居止。當時起程，非宣詔不許入京。”</P></DIV>
<P class=wise-wiki><A HREF='../人物/曹奐.html' class='wise-wiki-link user-link-people' title='曹奐'>奐</A>泣謝而去。太傳<A HREF='../人物/司馬孚.html' class='wise-wiki-link user-link-people' title='司馬孚'>司馬孚</A>哭拜於<A HREF='../人物/曹奐.html' class='wise-wiki-link user-link-people' title='曹奐'>奐</A>前曰：“臣身為魏臣，終不背魏也。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>見<A HREF='../人物/司馬孚.html' class='wise-wiki-link user-link-people' title='司馬孚'>孚</A>如此，封<A HREF='../人物/司馬孚.html' class='wise-wiki-link user-link-people' title='司馬孚'>孚</A>為<A HREF='../人物/司馬孚.html' class='wise-wiki-link user-link-people' title='司馬孚'>安平王</A>。 <A HREF='../人物/司馬孚.html' class='wise-wiki-link user-link-people' title='司馬孚'>孚</A>不受而退。是日文武百官，再拜於台下，三呼萬歲。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>紹魏統，國號大晉，改元為太始元年，大赦天下。魏遂亡。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>晉國規模如魏王，</P>
<P class='wise-wiki user-poem'>陳留踪跡似山陽。</P>
<P class='wise-wiki user-poem'>重行受禪台前事，</P>
<P class='wise-wiki user-poem'>回首當年止自傷。</P></DIV>
<P class=wise-wiki>晉帝<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>，追諡<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>為<A HREF='../人物/司馬懿.html' class='wise-wiki-link user-link-people' title='司馬懿'>宣帝</A>，伯父<A HREF='../人物/司馬師.html' class='wise-wiki-link user-link-people' title='司馬師'>司馬師</A>為<A HREF='../人物/司馬師.html' class='wise-wiki-link user-link-people' title='司馬師'>景帝</A>，父<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>為<A HREF='../人物/司馬昭.html' class='wise-wiki-link user-link-people' title='司馬昭'>文帝</A>，立七廟以光祖宗。那七廟？漢征西將軍<A HREF='../人物/司馬鈞.html' class='wise-wiki-link user-link-people' title='司馬鈞'>司馬鈞</A>，<A HREF='../人物/司馬鈞.html' class='wise-wiki-link user-link-people' title='司馬鈞'>鈞</A>生豫章太守<A HREF='../人物/司馬亮.html' class='wise-wiki-link user-link-people' title='司馬亮'>司馬亮</A>，<A HREF='../人物/司馬亮.html' class='wise-wiki-link user-link-people' title='司馬亮'>亮</A>生潁川太守<A HREF='../人物/司馬雋.html' class='wise-wiki-link user-link-people' title='司馬雋'>司馬雋</A>，<A HREF='../人物/司馬雋.html' class='wise-wiki-link user-link-people' title='司馬雋'>雋</A>生京兆尹<A HREF='../人物/司馬防.html' class='wise-wiki-link user-link-people' title='司馬防'>司馬防</A>，<A HREF='../人物/司馬防.html' class='wise-wiki-link user-link-people' title='司馬防'>防</A>生宣帝<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，<A HREF='../人物/司馬懿.html' class='wise-wiki-link user-link-people' title='司馬懿'>懿</A>生景帝<A HREF='../人物/司馬師.html' class='wise-wiki-link user-link-people' title='司馬師'>司馬師</A>、文帝<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>；是為七廟也。大事已定，每日設朝計議伐吳之策。正是：</P>
<DIV class='wise-wiki-p user-poem'><P class='wise-wiki user-poem'>漢家城郭已非舊，</P>
<P class='wise-wiki user-poem'>吳國江山將復更。</P></DIV>
<P class=wise-wiki>未知怎生伐吳，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='118.html' class='navigator'>上一頁</A></SPAN> <SPAN class='navigator'><A HREF='120.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01269秒。</DIV></BODY>
</HTML>