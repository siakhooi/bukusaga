<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第三十八回　定三分隆中決策　戰長江孫氏報仇 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='037.html' class='navigator'>上一頁</A></SPAN> <SPAN class='navigator'><A HREF='039.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第三十八回　定三分隆中決策　戰長江孫氏報仇</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E4%B8%89%E9%A1%A7%E8%8C%85%E5%BB%AC' class='wise-wiki-external-link user-external-link-wikipedia' title='維基：三顧茅廬'>維基：三顧茅廬</A>
<LI><A HREF='http://zh.wikipedia.org/wiki/%E9%9A%86%E4%B8%AD%E5%AF%B9' class='wise-wiki-external-link user-external-link-wikipedia' title='維基：隆中對'>維基：隆中對</A>
</UL></DIV></FIELDSET>


<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>玄德</A>訪<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>兩次不遇，欲再往訪<A HREF='../人物/諸葛亮.html' class='wise-wiki-link user-link-people' title='諸葛亮'>之</A>。 <A HREF='../人物/關羽.html' class='wise-wiki-link user-link-people' title='關羽'>關公</A>曰：“<A HREF='../人物/劉備.html' class='wise-wiki-link user-link-people' title='劉備'>兄長</A>兩次親往拜謁，其禮太過矣。想<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>有虛名而無實學，故避而不敢見。<A HREF='../人物/劉備.html' class='wise-wiki-link user-link-people' title='劉備'>兄</A>何惑於<A HREF='../人物/諸葛亮.html' class='wise-wiki-link user-link-people' title='諸葛亮'>斯人</A>之甚也？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“不然。昔<A HREF='../人物/齊桓公.html' class='wise-wiki-link user-link-people' title='齊桓公'>齊桓公</A>欲見東郭野人，五反而方得一面。況<A HREF='../人物/劉備.html' class='wise-wiki-link user-link-people' title='劉備'>吾</A>欲見<A HREF='../人物/諸葛亮.html' class='wise-wiki-link user-link-people' title='諸葛亮'>大賢</A>耶？”<A HREF='../人物/張飛.html' class='wise-wiki-link user-link-people' title='張飛'>張飛</A>曰：“<A HREF='../人物/劉備.html' class='wise-wiki-link user-link-people' title='劉備'>哥哥</A>差矣。量此<A HREF='../人物/諸葛亮.html' class='wise-wiki-link user-link-people' title='諸葛亮'>村夫</A>，何足為大賢？今番不須<A HREF='../人物/劉備.html' class='wise-wiki-link user-link-people' title='劉備'>哥哥</A>去；<A HREF='../人物/諸葛亮.html' class='wise-wiki-link user-link-people' title='諸葛亮'>他</A>如不來，<A HREF='../人物/張飛.html' class='wise-wiki-link user-link-people' title='張飛'>我</A>只用一條麻繩縛將來！”<A HREF='../人物/劉備.html' class='wise-wiki-link user-link-people' title='劉備'>玄德</A>叱曰：“<A HREF='../人物/張飛.html' class='wise-wiki-link user-link-people' title='張飛'>汝</A>皆不聞<A HREF='../人物/周文王.html' class='wise-wiki-link user-link-people' title='周文王'>周文王</A>謁<A HREF='../人物/姜子牙.html' class='wise-wiki-link user-link-people' title='姜子牙'>姜子牙</A>之事乎？<A HREF='../人物/周文王.html' class='wise-wiki-link user-link-people' title='周文王'>文王</A>且如此敬<A HREF='../人物/姜子牙.html' class='wise-wiki-link user-link-people' title='姜子牙'>賢</A>，<A HREF='../人物/張飛.html' class='wise-wiki-link user-link-people' title='張飛'>汝</A>何太無禮！今番<A HREF='../人物/張飛.html' class='wise-wiki-link user-link-people' title='張飛'>汝</A>休去，<A HREF='../人物/劉備.html' class='wise-wiki-link user-link-people' title='劉備'>我</A>自與<A HREF='../人物/關羽.html' class='wise-wiki-link user-link-people' title='關羽'>雲長</A>去。”<A HREF='../人物/張飛.html' class='wise-wiki-link user-link-people' title='張飛'>飛</A>曰：“既兩位哥哥都去，<A HREF='../人物/張飛.html' class='wise-wiki-link user-link-people' title='張飛'>小弟</A>如何落後？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/張飛.html' class='wise-wiki-link user-link-people' title='張飛'>汝</A>若同往，不可失禮。”</P>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>飛</A>應諾。於是三人乘馬引從者住隆中。離草廬半里之外，<A HREF='../人物/劉備.html' class='wise-wiki-link user-link-people' title='劉備'>玄德</A>便下馬步行，正遇<A HREF='../人物/諸葛均.html' class='wise-wiki-link user-link-people' title='諸葛均'>諸葛均</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>忙施禮，問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>令兄</A>在莊否？”<A HREF='../人物/諸葛均.html' class='wise-wiki-link user-link-people' title='諸葛均'>均</A>曰：“昨暮方歸。<A HREF='../人物/劉備.html' class='wise-wiki-link user-link-people' title='劉備'>將軍</A>今日可與相見。”言罷，飄然自去。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“今番僥倖，得見<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>矣！”<A HREF='../人物/張飛.html' class='wise-wiki-link user-link-people' title='張飛'>張飛</A>曰：“<A HREF='../人物/諸葛均.html' class='wise-wiki-link user-link-people' title='諸葛均'>此人</A>無禮！便引我等到莊也不妨！何故竟自去了！”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“彼各有事，豈可相強？”</P>
<P class=wise-wiki>三人來到莊前叩門，童子開門出問。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“有勞仙童轉報，<A HREF='../人物/劉備.html' class='wise-wiki-link user-link-people' title='劉備'>劉備</A>專來拜見<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>。”童子曰：“今日<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>雖在家，但現在草堂上晝寢未醒。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“既如此，且休通報。”分付<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二人，只在門首等著。 <A HREF='../人物/劉備.html' class='wise-wiki-link user-link-people' title='劉備'>玄德</A>徐步而入，見<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>仰臥於草堂幾席之上。 <A HREF='../人物/劉備.html' class='wise-wiki-link user-link-people' title='劉備'>玄德</A>拱立階下。</P>
<P class=wise-wiki>半晌，<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>未醒。 <A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>在外立久，不見動靜，入見<A HREF='../人物/劉備.html' class='wise-wiki-link user-link-people' title='劉備'>玄德</A>，猶然侍立。 <A HREF='../人物/張飛.html' class='wise-wiki-link user-link-people' title='張飛'>張飛</A>大怒，謂<A HREF='../人物/關羽.html' class='wise-wiki-link user-link-people' title='關羽'>雲長</A>曰：“這<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>如何傲慢！見我<A HREF='../人物/劉備.html' class='wise-wiki-link user-link-people' title='劉備'>哥哥</A>侍立階下，<A HREF='../人物/諸葛亮.html' class='wise-wiki-link user-link-people' title='諸葛亮'>他</A>竟高臥，推睡不起！等<A HREF='../人物/張飛.html' class='wise-wiki-link user-link-people' title='張飛'>我</A>去屋後放一把火，看<A HREF='../人物/諸葛亮.html' class='wise-wiki-link user-link-people' title='諸葛亮'>他</A>起不起！”<A HREF='../人物/關羽.html' class='wise-wiki-link user-link-people' title='關羽'>雲長</A>再三勸住。 <A HREF='../人物/劉備.html' class='wise-wiki-link user-link-people' title='劉備'>玄德</A>仍命二人出門外等候。望堂上時，見<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>翻身將起，忽又朝里壁睡著。童子欲報。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“且勿驚動。”又立了一個時辰，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>才醒，口吟詩曰：</P>
<DIV class='wise-wiki-p user-letter'><P class='wise-wiki user-letter'>大夢誰先覺？平生我自知。草堂春睡足，窗外日遲遲。</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>吟罷，翻身問童子曰：“有俗客來否？”童子曰：“<A HREF='../人物/劉備.html' class='wise-wiki-link user-link-people' title='劉備'>劉皇叔</A>在此，立候多時。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃起身曰：“何不早報！尚容更衣。”遂轉入後堂。又半晌，方整衣冠出迎。 <A HREF='../人物/劉備.html' class='wise-wiki-link user-link-people' title='劉備'>玄德</A>見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>身長八尺，面如冠玉，頭戴綸巾，身披鶴氅，飄飄然有神仙之概。 <A HREF='../人物/劉備.html' class='wise-wiki-link user-link-people' title='劉備'>玄德</A>下拜曰：“漢室末冑、涿郡<A HREF='../人物/劉備.html' class='wise-wiki-link user-link-people' title='劉備'>愚夫</A>，久聞<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>大名，如雷貫耳。昨兩次晉謁，不得一見，已書賤名於文幾，未審得入覽否？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“南陽野人，疏懶性成，屢蒙<A HREF='../人物/劉備.html' class='wise-wiki-link user-link-people' title='劉備'>將軍</A>枉臨，不勝愧赧。”</P>
<P class=wise-wiki>二人敘禮，分賓主而坐。童子獻茶。茶罷，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“昨觀書意，足見<A HREF='../人物/劉備.html' class='wise-wiki-link user-link-people' title='劉備'>將軍</A>憂民憂國之心；但恨<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>年幼才疏，有誤下問。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>司馬德操</A>之言，<A HREF='../人物/徐庶.html' class='wise-wiki-link user-link-people' title='徐庶'>徐元直</A>之語，豈虛談哉？望<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>不棄鄙賤，曲賜教誨。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>德操</A>、<A HREF='../人物/徐庶.html' class='wise-wiki-link user-link-people' title='徐庶'>元直</A>，世之高士。<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>乃一耕夫耳，安敢談天下事？二公謬舉矣。<A HREF='../人物/劉備.html' class='wise-wiki-link user-link-people' title='劉備'>將軍</A>奈何舍美玉而求頑石乎？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“大丈夫抱經世奇才，豈可空老於林泉之下？願<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>以天下蒼生為念，開<A HREF='../人物/劉備.html' class='wise-wiki-link user-link-people' title='劉備'>備</A>愚魯而賜教。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“願聞<A HREF='../人物/劉備.html' class='wise-wiki-link user-link-people' title='劉備'>將軍</A>之志。”<A HREF='../人物/劉備.html' class='wise-wiki-link user-link-people' title='劉備'>玄德</A>屏人促席而告曰：“漢室傾頹，奸臣竊命，<A HREF='../人物/劉備.html' class='wise-wiki-link user-link-people' title='劉備'>備</A>不量力，欲伸大義於天下，而智術淺短，迄無所就。惟<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>開其愚而拯厄，實為萬幸。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：</P>
<DIV class='wise-wiki-p user-letter'><P class='wise-wiki user-letter'>“自<A HREF='../人物/董卓.html' class='wise-wiki-link user-link-people' title='董卓'>董卓</A>造逆以來，天下豪傑並起。<A HREF='../人物/曹操.html' class='wise-wiki-link user-link-people' title='曹操'>曹操</A>勢不及<A HREF='../人物/袁紹.html' class='wise-wiki-link user-link-people' title='袁紹'>袁紹</A>，而竟能克<A HREF='../人物/袁紹.html' class='wise-wiki-link user-link-people' title='袁紹'>紹</A>者，非惟天時，抑亦人謀也。今<A HREF='../人物/曹操.html' class='wise-wiki-link user-link-people' title='曹操'>操</A>已擁百萬之眾，挾<A HREF='../人物/劉協.html' class='wise-wiki-link user-link-people' title='劉協'>天子</A>以令諸侯，此誠不可與爭鋒。<A HREF='../人物/孫權.html' class='wise-wiki-link user-link-people' title='孫權'>孫權</A>據有江東，已曆三世，國險而民附，此可用為援，而不可圖也。荊州北據漢沔，利盡南海，東連吳會，西通巴蜀，此用武之地，非其主不能守。是殆天所以資<A HREF='../人物/劉備.html' class='wise-wiki-link user-link-people' title='劉備'>將軍</A>，<A HREF='../人物/劉備.html' class='wise-wiki-link user-link-people' title='劉備'>將軍</A>豈可棄乎？益州險塞，沃野千里，天府之國，<A HREF='../人物/劉邦.html' class='wise-wiki-link user-link-people' title='劉邦'>高祖</A>因之以成帝業。今<A HREF='../人物/劉璋.html' class='wise-wiki-link user-link-people' title='劉璋'>劉璋</A>闇弱，民殷國富，而不知存卹，智能之士，思得明君。<A HREF='../人物/劉備.html' class='wise-wiki-link user-link-people' title='劉備'>將軍</A>既帝室之冑，信義著於四海，總攬英雄，思賢如渴，若跨有荊益，保其巖阻，西和諸戎，南撫彝越，外結<A HREF='../人物/孫權.html' class='wise-wiki-link user-link-people' title='孫權'>孫權</A>，內修政理；待天下有變，則命一上將，將荊州之兵，以向宛洛；<A HREF='../人物/劉備.html' class='wise-wiki-link user-link-people' title='劉備'>將軍</A>身率益州之眾，以出秦川，百姓有不簞食壼漿以迎<A HREF='../人物/劉備.html' class='wise-wiki-link user-link-people' title='劉備'>將軍</A>者乎？誠如是，則大業可成，漢室可興矣。此<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>所以為<A HREF='../人物/劉備.html' class='wise-wiki-link user-link-people' title='劉備'>將軍</A>謀者也。惟<A HREF='../人物/劉備.html' class='wise-wiki-link user-link-people' title='劉備'>將軍</A>圖之。”</P></DIV>
<P class=wise-wiki>言罷，命童子取出畫一軸，掛於中堂，指謂<A HREF='../人物/劉備.html' class='wise-wiki-link user-link-people' title='劉備'>玄德</A>曰：“此西川五十四州之圖也。<A HREF='../人物/劉備.html' class='wise-wiki-link user-link-people' title='劉備'>將軍</A>欲成霸業，北讓<A HREF='../人物/曹操.html' class='wise-wiki-link user-link-people' title='曹操'>曹操</A>佔天時，南讓<A HREF='../人物/孫權.html' class='wise-wiki-link user-link-people' title='孫權'>孫權</A>佔地利，<A HREF='../人物/劉備.html' class='wise-wiki-link user-link-people' title='劉備'>將軍</A>可佔人和。先取荊州為家，後即取西川建基業，以成鼎足之勢，然後可圖中原也。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞言，避席拱手謝曰：“<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>之言，頓開茅塞，使<A HREF='../人物/劉備.html' class='wise-wiki-link user-link-people' title='劉備'>備</A>如撥雲霧而睹青天；但荊州<A HREF='../人物/劉表.html' class='wise-wiki-link user-link-people' title='劉表'>劉表</A>、益州<A HREF='../人物/劉璋.html' class='wise-wiki-link user-link-people' title='劉璋'>劉璋</A>，皆漢室宗親，<A HREF='../人物/劉備.html' class='wise-wiki-link user-link-people' title='劉備'>備</A>安忍奪之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>夜觀天象，<A HREF='../人物/劉表.html' class='wise-wiki-link user-link-people' title='劉表'>劉表</A>不久人世。<A HREF='../人物/劉璋.html' class='wise-wiki-link user-link-people' title='劉璋'>劉璋</A>非立業之主，久後必歸<A HREF='../人物/劉備.html' class='wise-wiki-link user-link-people' title='劉備'>將軍</A>。”<A HREF='../人物/劉備.html' class='wise-wiki-link user-link-people' title='劉備'>玄德</A>聞言，頓首拜謝。只這一席話，乃<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>未出茅廬，已知三分天下，真萬古人不及也！後人有詩讚曰：</P>
<DIV class='wise-wiki-p user-poem'><P class='wise-wiki user-poem'>豫州當日嘆孤窮，</P>
<P class='wise-wiki user-poem'>何幸南陽有臥龍。</P>
<P class='wise-wiki user-poem'>欲識他年分鼎處，</P>
<P class='wise-wiki user-poem'>先生笑指畫圖中。</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>拜請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>備</A>雖名微德薄，願<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>不棄鄙賤，出山相助。<A HREF='../人物/劉備.html' class='wise-wiki-link user-link-people' title='劉備'>備</A>當拱聽明誨。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>久樂耕鋤，懶於應世，不能奉命。”<A HREF='../人物/劉備.html' class='wise-wiki-link user-link-people' title='劉備'>玄德</A>泣曰：“<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>不出，如蒼生何？”言畢，淚沾袍袖，衣襟盡濕。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>見其意甚誠，乃曰：“<A HREF='../人物/劉備.html' class='wise-wiki-link user-link-people' title='劉備'>將軍</A>既不相棄，願效犬馬之勞。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>大喜，遂命<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>入拜獻金帛禮物。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>固辭不受。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“此非聘大賢之禮，但表<A HREF='../人物/劉備.html' class='wise-wiki-link user-link-people' title='劉備'>劉備</A>寸心耳。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>方受。於是<A HREF='../人物/劉備.html' class='wise-wiki-link user-link-people' title='劉備'>玄德</A>等在莊中共宿一宵。次日，<A HREF='../人物/諸葛均.html' class='wise-wiki-link user-link-people' title='諸葛均'>諸葛均</A>回，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>囑付曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>受<A HREF='../人物/劉備.html' class='wise-wiki-link user-link-people' title='劉備'>劉皇叔</A>三顧之恩，不容不出。<A HREF='../人物/諸葛均.html' class='wise-wiki-link user-link-people' title='諸葛均'>汝</A>可躬耕於此，勿得荒蕪田畝。待<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>功成之日，即當歸隱。”後人有詩歎曰：</P>
<DIV class='wise-wiki-p user-poem'><P class='wise-wiki user-poem'>身未升騰思退步，</P>
<P class='wise-wiki user-poem'>功成應憶去時言。</P>
<P class='wise-wiki user-poem'>只因先主丁寧後，</P>
<P class='wise-wiki user-poem'>星落秋風五丈原。</P></DIV>
<P class=wise-wiki>又有古風一篇曰：</P>
<DIV class='wise-wiki-p user-poem'><P class='wise-wiki user-poem'>高皇手提三尺雪，芒碭白蛇夜流血。</P>
<P class='wise-wiki user-poem'>平秦滅楚入咸陽，二百年前幾斷絕。</P>
<P class='wise-wiki user-poem'>大哉光武興洛陽，傳至桓靈又崩裂。</P>
<P class='wise-wiki user-poem'>獻帝遷都幸許昌，紛紛四海生豪傑。</P>
<P class='wise-wiki user-poem'>曹操專權得天時，江東孫氏開鴻業。</P>
<P class='wise-wiki user-poem'>孤窮玄德走天下，獨居新野愁民危。</P>
<P class='wise-wiki user-poem'>南陽臥龍有大志，腹內雄兵分正奇。</P>
<P class='wise-wiki user-poem'>只因徐庶臨行語，茅廬三顧心相知。</P>
<P class='wise-wiki user-poem'>先生爾時年三九，收拾琴書離隴畝。</P>
<P class='wise-wiki user-poem'>先取荊州後取川，大展經綸補天手。</P>
<P class='wise-wiki user-poem'>縱棋舌上鼓風雷，談笑胸中換星斗。</P>
<P class='wise-wiki user-poem'>龍驤虎視安乾坤，萬古千秋名不朽。</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>等三人別了<A HREF='../人物/諸葛均.html' class='wise-wiki-link user-link-people' title='諸葛均'>諸葛均</A>，與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>同歸新野。 <A HREF='../人物/劉備.html' class='wise-wiki-link user-link-people' title='劉備'>玄德</A>待<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>如師，食則同桌，寢則同榻，終日共論天下之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>於冀州作玄武池以練水軍，必有侵江南之意，可密令人過江探聽虛實。”<A HREF='../人物/劉備.html' class='wise-wiki-link user-link-people' title='劉備'>玄德</A>從之，使人往江東探聽。</P>
<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>自<A HREF='../人物/孫策.html' class='wise-wiki-link user-link-people' title='孫策'>孫策</A>死後，據住江東，承<A HREF='../人物/孫堅.html' class='wise-wiki-link user-link-people' title='孫堅'>父</A><A HREF='../人物/孫策.html' class='wise-wiki-link user-link-people' title='孫策'>兄</A>基業，廣納賢士，開賓館於吳會，命<A HREF='../人物/顧雍.html' class='wise-wiki-link user-link-people' title='顧雍'>顧雍</A>、<A HREF='../人物/張纮.html' class='wise-wiki-link user-link-people' title='張纮'>張纮</A>延接四方賓客。連年以來，你我相薦。時有會稽<A HREF='../人物/闞澤.html' class='wise-wiki-link user-link-people' title='闞澤'>闞澤，字德潤</A>；彭城<A HREF='../人物/嚴畯.html' class='wise-wiki-link user-link-people' title='嚴畯'>嚴畯，字曼才</A>；沛縣<A HREF='../人物/薛綜.html' class='wise-wiki-link user-link-people' title='薛綜'>薛綜，字敬文</A>；汝南<A HREF='../人物/程秉.html' class='wise-wiki-link user-link-people' title='程秉'>程秉，字德樞</A>；吳郡<A HREF='../人物/朱桓.html' class='wise-wiki-link user-link-people' title='朱桓'>朱桓，字休穆</A>；<A HREF='../人物/陸績.html' class='wise-wiki-link user-link-people' title='陸績'>陸績，字公紀</A>；吳人<A HREF='../人物/張溫.html' class='wise-wiki-link user-link-people' title='張溫'>張溫，字惠恕</A>；會稽<A HREF='../人物/凌統.html' class='wise-wiki-link user-link-people' title='凌統'>凌統，字公續</A>；烏程<A HREF='../人物/吳粲.html' class='wise-wiki-link user-link-people' title='吳粲'>吳粲，字孔休</A>：此數人皆至江東。 <A HREF='../人物/孫權.html' class='wise-wiki-link user-link-people' title='孫權'>孫權</A>敬禮甚厚。又得良將數人，乃汝陽<A HREF='../人物/呂蒙.html' class='wise-wiki-link user-link-people' title='呂蒙'>呂蒙，字子明</A>，吳郡<A HREF='../人物/陸遜.html' class='wise-wiki-link user-link-people' title='陸遜'>陸遜，字伯言</A>，瑯琊<A HREF='../人物/徐盛.html' class='wise-wiki-link user-link-people' title='徐盛'>徐盛，字文向</A>，東郡<A HREF='../人物/潘璋.html' class='wise-wiki-link user-link-people' title='潘璋'>潘璋，字文圭</A>，廬江<A HREF='../人物/丁奉.html' class='wise-wiki-link user-link-people' title='丁奉'>丁奉，字承淵</A>。文武諸人，共相輔佐。由此江東稱得人之盛。</P>
<P class=wise-wiki>建安七年，<A HREF='../人物/曹操.html' class='wise-wiki-link user-link-people' title='曹操'>曹操</A>破<A HREF='../人物/袁紹.html' class='wise-wiki-link user-link-people' title='袁紹'>袁紹</A>，遣使往江東，命<A HREF='../人物/孫權.html' class='wise-wiki-link user-link-people' title='孫權'>孫權</A>遣子入朝隨駕。 <A HREF='../人物/孫權.html' class='wise-wiki-link user-link-people' title='孫權'>權</A>猶豫未決。 <A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>命<A HREF='../人物/周瑜.html' class='wise-wiki-link user-link-people' title='周瑜'>周瑜</A>、<A HREF='../人物/張昭.html' class='wise-wiki-link user-link-people' title='張昭'>張昭</A>等面議。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>欲令我遣子入朝，是牽制諸侯之法也。然若不令去，恐其興兵下江東，勢必危矣。”<A HREF='../人物/周瑜.html' class='wise-wiki-link user-link-people' title='周瑜'>周瑜</A>曰：“<A HREF='../人物/孫權.html' class='wise-wiki-link user-link-people' title='孫權'>將軍</A>承<A HREF='../人物/孫堅.html' class='wise-wiki-link user-link-people' title='孫堅'>父</A><A HREF='../人物/孫策.html' class='wise-wiki-link user-link-people' title='孫策'>兄</A>遣業，兼六郡之眾，兵精糧足，將士用命，有何逼迫而欲送質於人？質一入，不得不與<A HREF='../人物/曹操.html' class='wise-wiki-link user-link-people' title='曹操'>曹氏</A>連和；彼有命召，不得不往；如此則見制於人也。不如勿遣，徐觀其變，別以良策御之。”<A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>曰：“<A HREF='../人物/周瑜.html' class='wise-wiki-link user-link-people' title='周瑜'>公瑾</A>之言是也。”<A HREF='../人物/孫權.html' class='wise-wiki-link user-link-people' title='孫權'>權</A>遂從其言，謝使者，不遣子。自此<A HREF='../人物/曹操.html' class='wise-wiki-link user-link-people' title='曹操'>曹操</A>有下江南之意。但正值北方未寧，無暇南征。</P>
<P class=wise-wiki>建安八年十一月，<A HREF='../人物/孫權.html' class='wise-wiki-link user-link-people' title='孫權'>孫權</A>引兵伐<A HREF='../人物/黃祖.html' class='wise-wiki-link user-link-people' title='黃祖'>黃祖</A>，戰於大江之中。 <A HREF='../人物/黃祖.html' class='wise-wiki-link user-link-people' title='黃祖'>祖</A>軍敗績。 <A HREF='../人物/孫權.html' class='wise-wiki-link user-link-people' title='孫權'>權</A>部將<A HREF='../人物/凌操.html' class='wise-wiki-link user-link-people' title='凌操'>凌操</A>，輕舟當先，殺人夏口，被<A HREF='../人物/黃祖.html' class='wise-wiki-link user-link-people' title='黃祖'>黃祖</A>部將<A HREF='../人物/甘寧.html' class='wise-wiki-link user-link-people' title='甘寧'>甘寧</A>一箭射死。 <A HREF='../人物/凌操.html' class='wise-wiki-link user-link-people' title='凌操'>凌操</A>子<A HREF='../人物/凌統.html' class='wise-wiki-link user-link-people' title='凌統'>凌統</A>，時年方十五歲，奮力往奪<A HREF='../人物/凌操.html' class='wise-wiki-link user-link-people' title='凌操'>父</A>屍而歸。 <A HREF='../人物/孫權.html' class='wise-wiki-link user-link-people' title='孫權'>權</A>見風色不利，收軍還東吳。</P>
<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>弟<A HREF='../人物/孫翊.html' class='wise-wiki-link user-link-people' title='孫翊'>孫翊</A>為丹陽太守。 <A HREF='../人物/孫翊.html' class='wise-wiki-link user-link-people' title='孫翊'>翊</A>性剛好酒，醉後嘗鞭撻士卒。丹陽督將<A HREF='../人物/媯覽.html' class='wise-wiki-link user-link-people' title='媯覽'>媯覽</A>、郡丞<A HREF='../人物/戴員.html' class='wise-wiki-link user-link-people' title='戴員'>戴員</A>二人，常有殺<A HREF='../人物/孫翊.html' class='wise-wiki-link user-link-people' title='孫翊'>翊</A>之心，乃與<A HREF='../人物/孫翊.html' class='wise-wiki-link user-link-people' title='孫翊'>翊</A>從人<A HREF='../人物/邊洪.html' class='wise-wiki-link user-link-people' title='邊洪'>邊洪</A>結為心腹，共謀殺<A HREF='../人物/孫翊.html' class='wise-wiki-link user-link-people' title='孫翊'>翊</A>。時諸將縣令，皆集丹陽。 <A HREF='../人物/孫翊.html' class='wise-wiki-link user-link-people' title='孫翊'>翊</A>設宴相待。 <A HREF='../人物/孫翊.html' class='wise-wiki-link user-link-people' title='孫翊'>翊</A>妻<A HREF='../人物/徐氏.html' class='wise-wiki-link user-link-people' title='徐氏'>徐氏</A>美而慧，極善卜易；是日蔔一卦，其像大凶，勸<A HREF='../人物/孫翊.html' class='wise-wiki-link user-link-people' title='孫翊'>翊</A>勿出會客。 <A HREF='../人物/孫翊.html' class='wise-wiki-link user-link-people' title='孫翊'>翊</A>不從，遂與眾大會。</P>
<P class=wise-wiki>至晚席散，<A HREF='../人物/邊洪.html' class='wise-wiki-link user-link-people' title='邊洪'>邊洪</A>帶刀跟出門外，即抽刀砍死<A HREF='../人物/孫翊.html' class='wise-wiki-link user-link-people' title='孫翊'>孫翊</A>。 <A HREF='../人物/媯覽.html' class='wise-wiki-link user-link-people' title='媯覽'>媯覽</A>、<A HREF='../人物/戴員.html' class='wise-wiki-link user-link-people' title='戴員'>戴員</A>乃歸罪<A HREF='../人物/邊洪.html' class='wise-wiki-link user-link-people' title='邊洪'>邊洪</A>，斬之於市。二人乘勢擄<A HREF='../人物/孫翊.html' class='wise-wiki-link user-link-people' title='孫翊'>翊</A>家資侍妾。 <A HREF='../人物/媯覽.html' class='wise-wiki-link user-link-people' title='媯覽'>媯覽</A>見<A HREF='../人物/徐氏.html' class='wise-wiki-link user-link-people' title='徐氏'>徐氏</A>美貌，乃謂之曰：“<A HREF='../人物/媯覽.html' class='wise-wiki-link user-link-people' title='媯覽'>吾</A>為<A HREF='../人物/孫翊.html' class='wise-wiki-link user-link-people' title='孫翊'>汝夫</A>報仇，<A HREF='../人物/徐氏.html' class='wise-wiki-link user-link-people' title='徐氏'>汝</A>當從<A HREF='../人物/媯覽.html' class='wise-wiki-link user-link-people' title='媯覽'>我</A>；不從則死。”<A HREF='../人物/徐氏.html' class='wise-wiki-link user-link-people' title='徐氏'>徐氏</A>曰：“<A HREF='../人物/孫翊.html' class='wise-wiki-link user-link-people' title='孫翊'>夫</A>死未幾，不忍便相從。可待至晦日，設祭除服，然後成親未遲。”</P>
<P class=wise-wiki><A HREF='../人物/媯覽.html' class='wise-wiki-link user-link-people' title='媯覽'>覽</A>從之。 <A HREF='../人物/徐氏.html' class='wise-wiki-link user-link-people' title='徐氏'>徐氏</A>乃密召<A HREF='../人物/孫翊.html' class='wise-wiki-link user-link-people' title='孫翊'>孫翊</A>心腹舊將<A HREF='../人物/孫高.html' class='wise-wiki-link user-link-people' title='孫高'>孫高</A>、<A HREF='../人物/傅嬰.html' class='wise-wiki-link user-link-people' title='傅嬰'>傅嬰</A>二人入府，泣告曰：“<A HREF='../人物/孫翊.html' class='wise-wiki-link user-link-people' title='孫翊'>先夫</A>在日，常言二公忠義。今<A HREF='../人物/媯覽.html' class='wise-wiki-link user-link-people' title='媯覽'>媯</A>、<A HREF='../人物/戴員.html' class='wise-wiki-link user-link-people' title='戴員'>戴</A>二賊，謀殺<A HREF='../人物/孫翊.html' class='wise-wiki-link user-link-people' title='孫翊'>我夫</A>，只歸罪<A HREF='../人物/邊洪.html' class='wise-wiki-link user-link-people' title='邊洪'>邊洪</A>，將我家資童婢盡皆分去。<A HREF='../人物/媯覽.html' class='wise-wiki-link user-link-people' title='媯覽'>媯覽</A>又欲強佔<A HREF='../人物/徐氏.html' class='wise-wiki-link user-link-people' title='徐氏'>妾</A>身，<A HREF='../人物/徐氏.html' class='wise-wiki-link user-link-people' title='徐氏'>妾</A>已詐許之，以安其心。二將軍可差人星夜報知<A HREF='../人物/孫權.html' class='wise-wiki-link user-link-people' title='孫權'>吳侯</A>，一面設密計以圖二賊，雪此仇辱，生死銜恩！”言畢再拜。 <A HREF='../人物/孫高.html' class='wise-wiki-link user-link-people' title='孫高'>孫高</A>、<A HREF='../人物/傅嬰.html' class='wise-wiki-link user-link-people' title='傅嬰'>傅嬰</A>皆泣曰：“我等平日感<A HREF='../人物/孫翊.html' class='wise-wiki-link user-link-people' title='孫翊'>府君</A>恩遇，今日所以不即死難者，正欲為複仇計耳。<A HREF='../人物/徐氏.html' class='wise-wiki-link user-link-people' title='徐氏'>夫人</A>所命，敢不效力？”</P>
<P class=wise-wiki>於是密遣心腹使者往報<A HREF='../人物/孫權.html' class='wise-wiki-link user-link-people' title='孫權'>孫權</A>。至晦日，<A HREF='../人物/徐氏.html' class='wise-wiki-link user-link-people' title='徐氏'>徐氏</A>先召<A HREF='../人物/孫高.html' class='wise-wiki-link user-link-people' title='孫高'>孫</A>、<A HREF='../人物/傅嬰.html' class='wise-wiki-link user-link-people' title='傅嬰'>傅</A>二人，伏於密室幃幕之中，然後設祭於堂上。祭畢，即除去孝服，沐浴薰香，濃妝豔裹，言笑自若。</P>
<P class=wise-wiki><A HREF='../人物/媯覽.html' class='wise-wiki-link user-link-people' title='媯覽'>媯覽</A>聞之甚喜。至夜，<A HREF='../人物/徐氏.html' class='wise-wiki-link user-link-people' title='徐氏'>徐氏</A>遣婢妾請<A HREF='../人物/媯覽.html' class='wise-wiki-link user-link-people' title='媯覽'>覽</A>入府。設席堂中飲酒。飲既醉，<A HREF='../人物/徐氏.html' class='wise-wiki-link user-link-people' title='徐氏'>徐氏</A>乃邀<A HREF='../人物/媯覽.html' class='wise-wiki-link user-link-people' title='媯覽'>覽</A>入密室。 <A HREF='../人物/媯覽.html' class='wise-wiki-link user-link-people' title='媯覽'>覽</A>喜，乘醉而入。 <A HREF='../人物/徐氏.html' class='wise-wiki-link user-link-people' title='徐氏'>徐氏</A>大呼曰：“<A HREF='../人物/孫高.html' class='wise-wiki-link user-link-people' title='孫高'>孫</A>、<A HREF='../人物/傅嬰.html' class='wise-wiki-link user-link-people' title='傅嬰'>傅</A>二將軍何在？”二人即從幃幕中持刀躍出。 <A HREF='../人物/媯覽.html' class='wise-wiki-link user-link-people' title='媯覽'>媯覽</A>措手不及，被<A HREF='../人物/傅嬰.html' class='wise-wiki-link user-link-people' title='傅嬰'>傅嬰</A>一刀砍倒在地，<A HREF='../人物/孫高.html' class='wise-wiki-link user-link-people' title='孫高'>孫高</A>再复一刀，登時殺死。 <A HREF='../人物/徐氏.html' class='wise-wiki-link user-link-people' title='徐氏'>徐氏</A>复傳請<A HREF='../人物/戴員.html' class='wise-wiki-link user-link-people' title='戴員'>戴員</A>赴宴。 <A HREF='../人物/戴員.html' class='wise-wiki-link user-link-people' title='戴員'>員</A>入府來，至堂中，亦被<A HREF='../人物/孫高.html' class='wise-wiki-link user-link-people' title='孫高'>孫</A>、<A HREF='../人物/傅嬰.html' class='wise-wiki-link user-link-people' title='傅嬰'>傅</A>二將所殺。一面使人誅戮二賊家小，及其餘黨。 <A HREF='../人物/徐氏.html' class='wise-wiki-link user-link-people' title='徐氏'>徐氏</A>遂重穿孝服，將<A HREF='../人物/媯覽.html' class='wise-wiki-link user-link-people' title='媯覽'>媯覽</A>、<A HREF='../人物/戴員.html' class='wise-wiki-link user-link-people' title='戴員'>戴員</A>首級，祭於<A HREF='../人物/孫翊.html' class='wise-wiki-link user-link-people' title='孫翊'>孫翊</A>靈前。不一日，<A HREF='../人物/孫權.html' class='wise-wiki-link user-link-people' title='孫權'>孫權</A>自領軍馬至丹陽，見<A HREF='../人物/徐氏.html' class='wise-wiki-link user-link-people' title='徐氏'>徐氏</A>已殺<A HREF='../人物/媯覽.html' class='wise-wiki-link user-link-people' title='媯覽'>媯</A>、<A HREF='../人物/戴員.html' class='wise-wiki-link user-link-people' title='戴員'>戴</A>二賊，乃封<A HREF='../人物/孫高.html' class='wise-wiki-link user-link-people' title='孫高'>孫高</A>、<A HREF='../人物/傅嬰.html' class='wise-wiki-link user-link-people' title='傅嬰'>傅嬰</A>為牙門將，令守丹陽，取<A HREF='../人物/徐氏.html' class='wise-wiki-link user-link-people' title='徐氏'>徐氏</A>歸家養老。江東人無不稱<A HREF='../人物/徐氏.html' class='wise-wiki-link user-link-people' title='徐氏'>徐氏</A>之德。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>才節雙全世所無，</P>
<P class='wise-wiki user-poem'>姦回一旦受摧鋤。</P>
<P class='wise-wiki user-poem'>庸臣從賊忠臣死，</P>
<P class='wise-wiki user-poem'>不及東吳女丈夫。</P></DIV>
<P class=wise-wiki>且說東吳各處山賊，盡皆平復。大江之中，有戰船七千餘隻。 <A HREF='../人物/孫權.html' class='wise-wiki-link user-link-people' title='孫權'>孫權</A>拜<A HREF='../人物/周瑜.html' class='wise-wiki-link user-link-people' title='周瑜'>周瑜</A>為大都督，總統江東水陸軍馬。建安十二年，冬十月，<A HREF='../人物/孫權.html' class='wise-wiki-link user-link-people' title='孫權'>權</A>母<A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>病危，召<A HREF='../人物/周瑜.html' class='wise-wiki-link user-link-people' title='周瑜'>周瑜</A>、<A HREF='../人物/張昭.html' class='wise-wiki-link user-link-people' title='張昭'>張昭</A>二人至，謂曰：“<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>本吳人，幼亡父母，與弟<A HREF='../人物/吳景.html' class='wise-wiki-link user-link-people' title='吳景'>吳景</A>徙居越中。後嫁與<A HREF='../人物/孫堅.html' class='wise-wiki-link user-link-people' title='孫堅'>孫氏</A>，生四子。<A HREF='../人物/孫策.html' class='wise-wiki-link user-link-people' title='孫策'>長子策</A>生時，<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>夢月入懷。後生<A HREF='../人物/孫權.html' class='wise-wiki-link user-link-people' title='孫權'>次子權</A>，又夢日入懷。卜者云：‘夢日月入懷者，其子必貴。’不幸<A HREF='../人物/孫策.html' class='wise-wiki-link user-link-people' title='孫策'>策</A>早喪，今將江東基業付<A HREF='../人物/孫權.html' class='wise-wiki-link user-link-people' title='孫權'>權</A>。望公等同心助之，<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>死不朽矣！”又囑<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/孫權.html' class='wise-wiki-link user-link-people' title='孫權'>汝</A>事<A HREF='../人物/張昭.html' class='wise-wiki-link user-link-people' title='張昭'>子佈</A>、<A HREF='../人物/周瑜.html' class='wise-wiki-link user-link-people' title='周瑜'>公瑾</A>以師傅之禮，不可怠慢。<A HREF='../人物/吳國太.html' class='wise-wiki-link user-link-people' title='吳國太'>吾妹</A>與<A HREF='../人物/吳太夫人.html' class='wise-wiki-link user-link-people' title='吳太夫人'>我</A>共嫁<A HREF='../人物/孫堅.html' class='wise-wiki-link user-link-people' title='孫堅'>汝父</A>，則亦<A HREF='../人物/孫權.html' class='wise-wiki-link user-link-people' title='孫權'>汝</A>之母也，<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>死之後，事<A HREF='../人物/吳國太.html' class='wise-wiki-link user-link-people' title='吳國太'>吾妹</A>如事<A HREF='../人物/吳太夫人.html' class='wise-wiki-link user-link-people' title='吳太夫人'>我</A>。<A HREF='../人物/孫仁.html' class='wise-wiki-link user-link-people' title='孫仁'>汝妹</A>亦當恩養，擇佳婿以嫁之。”</P>
<P class=wise-wiki>言訖遂終。 <A HREF='../人物/孫權.html' class='wise-wiki-link user-link-people' title='孫權'>孫權</A>哀哭，具喪葬之禮，自不必說。至來年春，<A HREF='../人物/孫權.html' class='wise-wiki-link user-link-people' title='孫權'>孫權</A>商議欲伐<A HREF='../人物/黃祖.html' class='wise-wiki-link user-link-people' title='黃祖'>黃祖</A>。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“居喪未及期年，不可動兵．”<A HREF='../人物/周瑜.html' class='wise-wiki-link user-link-people' title='周瑜'>周瑜</A>曰：“報仇雪恨，何待期年？”<A HREF='../人物/孫權.html' class='wise-wiki-link user-link-people' title='孫權'>權</A>猶豫未決。適北平都尉<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>入見，告<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/呂蒙.html' class='wise-wiki-link user-link-people' title='呂蒙'>某</A>把龍湫水口，忽有<A HREF='../人物/黃祖.html' class='wise-wiki-link user-link-people' title='黃祖'>黃祖</A>部將<A HREF='../人物/甘寧.html' class='wise-wiki-link user-link-people' title='甘寧'>甘寧</A>來降。<A HREF='../人物/呂蒙.html' class='wise-wiki-link user-link-people' title='呂蒙'>某</A>細詢之。<A HREF='../人物/甘寧.html' class='wise-wiki-link user-link-people' title='甘寧'>寧字興霸</A>，巴郡臨江人也；頗通書史，有氣力，好遊俠；嘗招合亡命，縱橫於江湖之中；腰懸銅鈴，人聽鈴聲，盡皆避之。又嘗以西川錦作帆幔，時人皆稱為‘錦帆賊’。後悔前非，改行從善，引眾投<A HREF='../人物/劉表.html' class='wise-wiki-link user-link-people' title='劉表'>劉表</A>。見<A HREF='../人物/劉表.html' class='wise-wiki-link user-link-people' title='劉表'>表</A>不能成事，即欲來投東吳，卻被<A HREF='../人物/黃祖.html' class='wise-wiki-link user-link-people' title='黃祖'>黃祖</A>留住在夏口。</P>
<P class=wise-wiki>“前東吳破<A HREF='../人物/黃祖.html' class='wise-wiki-link user-link-people' title='黃祖'>祖</A>時，<A HREF='../人物/黃祖.html' class='wise-wiki-link user-link-people' title='黃祖'>祖</A>得<A HREF='../人物/甘寧.html' class='wise-wiki-link user-link-people' title='甘寧'>甘寧</A>之力，救回夏口；乃待<A HREF='../人物/甘寧.html' class='wise-wiki-link user-link-people' title='甘寧'>寧</A>甚薄。都督<A HREF='../人物/蘇飛.html' class='wise-wiki-link user-link-people' title='蘇飛'>蘇飛</A>屢薦<A HREF='../人物/甘寧.html' class='wise-wiki-link user-link-people' title='甘寧'>寧</A>於<A HREF='../人物/黃祖.html' class='wise-wiki-link user-link-people' title='黃祖'>祖</A>。<A HREF='../人物/黃祖.html' class='wise-wiki-link user-link-people' title='黃祖'>祖</A>曰：‘<A HREF='../人物/甘寧.html' class='wise-wiki-link user-link-people' title='甘寧'>寧</A>乃劫江之賊，豈可重用？’<A HREF='../人物/甘寧.html' class='wise-wiki-link user-link-people' title='甘寧'>寧</A>因此懷恨。<A HREF='../人物/蘇飛.html' class='wise-wiki-link user-link-people' title='蘇飛'>蘇飛</A>知其意，乃置酒邀<A HREF='../人物/甘寧.html' class='wise-wiki-link user-link-people' title='甘寧'>寧</A>到家，謂之曰：‘<A HREF='../人物/蘇飛.html' class='wise-wiki-link user-link-people' title='蘇飛'>吾</A>薦<A HREF='../人物/甘寧.html' class='wise-wiki-link user-link-people' title='甘寧'>公</A>數次，奈<A HREF='../人物/黃祖.html' class='wise-wiki-link user-link-people' title='黃祖'>主公</A>不能用。日月逾邁，人生幾何；宜自遠圖。<A HREF='../人物/蘇飛.html' class='wise-wiki-link user-link-people' title='蘇飛'>吾</A>當保<A HREF='../人物/甘寧.html' class='wise-wiki-link user-link-people' title='甘寧'>公</A>為鄂縣長，自作去就之計。’<A HREF='../人物/甘寧.html' class='wise-wiki-link user-link-people' title='甘寧'>寧</A>因此得過夏口，欲投江東，恐江東恨其救<A HREF='../人物/黃祖.html' class='wise-wiki-link user-link-people' title='黃祖'>黃祖</A>殺<A HREF='../人物/凌操.html' class='wise-wiki-link user-link-people' title='凌操'>凌操</A>之事。<A HREF='../人物/呂蒙.html' class='wise-wiki-link user-link-people' title='呂蒙'>某</A>具言<A HREF='../人物/孫權.html' class='wise-wiki-link user-link-people' title='孫權'>主公</A>求賢若渴，不記舊恨；況各為其主，又何恨焉？<A HREF='../人物/甘寧.html' class='wise-wiki-link user-link-people' title='甘寧'>寧</A>欣然引眾渡江，來見<A HREF='../人物/孫權.html' class='wise-wiki-link user-link-people' title='孫權'>主公</A>。乞鈞旨定奪。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>大喜曰：“<A HREF='../人物/孫權.html' class='wise-wiki-link user-link-people' title='孫權'>吾</A>得<A HREF='../人物/甘寧.html' class='wise-wiki-link user-link-people' title='甘寧'>興霸</A>，破<A HREF='../人物/黃祖.html' class='wise-wiki-link user-link-people' title='黃祖'>黃祖</A>必矣。”遂命<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>引<A HREF='../人物/甘寧.html' class='wise-wiki-link user-link-people' title='甘寧'>甘寧</A>入見。參拜已畢，<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/甘寧.html' class='wise-wiki-link user-link-people' title='甘寧'>興霸</A>來此，大獲我心，豈有記恨之理？請無懷疑。願教<A HREF='../人物/孫權.html' class='wise-wiki-link user-link-people' title='孫權'>我</A>以破<A HREF='../人物/黃祖.html' class='wise-wiki-link user-link-people' title='黃祖'>黃祖</A>之策。”<A HREF='../人物/甘寧.html' class='wise-wiki-link user-link-people' title='甘寧'>寧</A>曰：</P>
<DIV class='wise-wiki-p user-letter'><P class='wise-wiki user-letter'>“今漢祚日危，<A HREF='../人物/曹操.html' class='wise-wiki-link user-link-people' title='曹操'>曹操</A>終必纂竊。荊南之地，<A HREF='../人物/曹操.html' class='wise-wiki-link user-link-people' title='曹操'>操</A>所必爭也。<A HREF='../人物/劉表.html' class='wise-wiki-link user-link-people' title='劉表'>劉表</A>無遠慮，其子又愚劣，不能承業傳基。<A HREF='../人物/孫權.html' class='wise-wiki-link user-link-people' title='孫權'>明公</A>宜早圖之。若遲，則<A HREF='../人物/曹操.html' class='wise-wiki-link user-link-people' title='曹操'>操</A>先圖之矣。今宜先取<A HREF='../人物/黃祖.html' class='wise-wiki-link user-link-people' title='黃祖'>黃祖</A>。<A HREF='../人物/黃祖.html' class='wise-wiki-link user-link-people' title='黃祖'>祖</A>今年老昏邁，務於貨利；侵刻吏民，人心皆怨；戰具不修，軍無法律。<A HREF='../人物/孫權.html' class='wise-wiki-link user-link-people' title='孫權'>明公</A>若往攻<A HREF='../人物/黃祖.html' class='wise-wiki-link user-link-people' title='黃祖'>之</A>，其勢必破。既破<A HREF='../人物/黃祖.html' class='wise-wiki-link user-link-people' title='黃祖'>祖</A>軍，鼓行而西，據楚關而圖巴蜀，霸業可定也。”</P></DIV>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>曰：“此金玉之論也！”遂命<A HREF='../人物/周瑜.html' class='wise-wiki-link user-link-people' title='周瑜'>周瑜</A>為大都督，總水陸軍兵；<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>為前部先鋒；<A HREF='../人物/董襲.html' class='wise-wiki-link user-link-people' title='董襲'>董襲</A>與<A HREF='../人物/甘寧.html' class='wise-wiki-link user-link-people' title='甘寧'>甘寧</A>為副將；<A HREF='../人物/孫權.html' class='wise-wiki-link user-link-people' title='孫權'>權</A>自領大軍十萬，征討<A HREF='../人物/黃祖.html' class='wise-wiki-link user-link-people' title='黃祖'>黃祖</A>。細作探知，報至江夏。 <A HREF='../人物/黃祖.html' class='wise-wiki-link user-link-people' title='黃祖'>黃祖</A>急聚眾商議，令<A HREF='../人物/蘇飛.html' class='wise-wiki-link user-link-people' title='蘇飛'>蘇飛</A>為大將，<A HREF='../人物/陳就.html' class='wise-wiki-link user-link-people' title='陳就'>陳就</A>、<A HREF='../人物/鄧龍.html' class='wise-wiki-link user-link-people' title='鄧龍'>鄧龍</A>為先鋒，盡起江夏之兵迎敵。 <A HREF='../人物/陳就.html' class='wise-wiki-link user-link-people' title='陳就'>陳就</A>、<A HREF='../人物/鄧龍.html' class='wise-wiki-link user-link-people' title='鄧龍'>鄧龍</A>各引一隊艨艟截住沔口，艨艟上各設強弓硬弩千餘張，將大索系定艨艟於水面上。東吳兵至，艨艟上鼓響，弓弩齊發，兵不敢進，約退數里水面。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>謂<A HREF='../人物/董襲.html' class='wise-wiki-link user-link-people' title='董襲'>董襲</A>曰：“事已至此，不得不進。”乃選小船百餘隻，每船用精兵五十人。 ──二十人撐船，三十人各披衣甲，手執鋼刀，──不避矢石，直至艨艟傍邊，砍斷大索，艨艟遂橫。</P>
<P class=wise-wiki><A HREF='../人物/甘寧.html' class='wise-wiki-link user-link-people' title='甘寧'>甘寧</A>飛上艨艟，將<A HREF='../人物/鄧龍.html' class='wise-wiki-link user-link-people' title='鄧龍'>鄧龍</A>砍死。 <A HREF='../人物/陳就.html' class='wise-wiki-link user-link-people' title='陳就'>陳就</A>棄船而走。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>見了，跳下小船，自舉櫓棹，直入船隊，放火燒船。 <A HREF='../人物/陳就.html' class='wise-wiki-link user-link-people' title='陳就'>陳就</A>急待上岸，<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>捨命趕到跟前，當胸一刀砍翻。比及<A HREF='../人物/蘇飛.html' class='wise-wiki-link user-link-people' title='蘇飛'>蘇飛</A>引軍於岸上接應時，吳軍一齊上岸，勢不可當。 <A HREF='../人物/黃祖.html' class='wise-wiki-link user-link-people' title='黃祖'>祖</A>軍大敗。 <A HREF='../人物/蘇飛.html' class='wise-wiki-link user-link-people' title='蘇飛'>蘇飛</A>落荒而走，正遇東吳大將<A HREF='../人物/潘璋.html' class='wise-wiki-link user-link-people' title='潘璋'>潘璋</A>。兩馬相交，戰不數合，被<A HREF='../人物/潘璋.html' class='wise-wiki-link user-link-people' title='潘璋'>璋</A>生擒過去，迳至船中來見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>命左右以檻車囚之，待活捉了<A HREF='../人物/黃祖.html' class='wise-wiki-link user-link-people' title='黃祖'>黃祖</A>，一併誅戮；催動三軍，不分晝夜，攻打夏口。正是：</P>
<DIV class='wise-wiki-p user-poem'><P class='wise-wiki user-poem'>只因不用錦帆賊，</P>
<P class='wise-wiki user-poem'>至令沖開大索船。</P></DIV>
<P class=wise-wiki>不知<A HREF='../人物/黃祖.html' class='wise-wiki-link user-link-people' title='黃祖'>黃祖</A>勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='037.html' class='navigator'>上一頁</A></SPAN> <SPAN class='navigator'><A HREF='039.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01566秒。</DIV></BODY>
</HTML>