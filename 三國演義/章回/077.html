<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第七十七回　玉泉山關公顯聖　洛陽城曹操感神 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='076.html' class='navigator'>上一頁</A></SPAN> <SPAN class='navigator'><A HREF='078.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第七十七回　玉泉山關公顯聖　洛陽城曹操感神</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E9%BA%A5%E5%9F%8E%E4%B9%8B%E6%88%B0' class='wise-wiki-external-link user-external-link-wikipedia' title='維基：麥城之戰'>維基：麥城之戰</A>
<LI><A HREF='http://zh.wikipedia.org/wiki/%E6%A8%8A%E5%9F%8E%E4%B9%8B%E6%88%B0' class='wise-wiki-external-link user-external-link-wikipedia' title='維基：樊城之戰'>維基：樊城之戰</A>
</UL></DIV></FIELDSET>


<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>求計於<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“吾料<A HREF='../人物/關羽.html' class='wise-wiki-link user-link-people' title='關羽'>關某</A>兵少，必不從大路而逃。麥城正北有險峻小路，必從此路而去。可令<A HREF='../人物/朱然.html' class='wise-wiki-link user-link-people' title='朱然'>朱然</A>引精兵五千，伏於麥城之北二十里。彼軍至，不可與敵，只可隨後掩殺。彼軍定無戰心，必奔臨沮。卻令<A HREF='../人物/潘璋.html' class='wise-wiki-link user-link-people' title='潘璋'>潘璋</A>引精兵五百，伏於臨沮山僻小路，<A HREF='../人物/關羽.html' class='wise-wiki-link user-link-people' title='關羽'>關某</A>可擒矣。今遣將士各門攻打，只空北門，待其出走。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>聞計，令<A HREF='../人物/呂範.html' class='wise-wiki-link user-link-people' title='呂範'>呂範</A>再卜之。卦成，<A HREF='../人物/呂範.html' class='wise-wiki-link user-link-people' title='呂範'>範</A>告曰：“此卦主敵人投西北而走。今夜亥時必然就擒。”<A HREF='../人物/孫權.html' class='wise-wiki-link user-link-people' title='孫權'>權</A>大喜，遂令<A HREF='../人物/朱然.html' class='wise-wiki-link user-link-people' title='朱然'>朱然</A>、<A HREF='../人物/潘璋.html' class='wise-wiki-link user-link-people' title='潘璋'>潘璋</A>領兩枝精兵，各依軍令埋伏去訖。</P>
<P class=wise-wiki>且說<A HREF='../人物/關羽.html' class='wise-wiki-link user-link-people' title='關羽'>關公</A>在麥城，計點馬步軍兵，止剩三百餘人；糧草又盡。是夜城外吳兵招喚各軍姓名，越城而去者甚多。救兵又不見到。心中無計，謂<A HREF='../人物/王甫.html' class='wise-wiki-link user-link-people' title='王甫'>王甫</A>曰：“吾悔昔日不用<A HREF='../人物/王甫.html' class='wise-wiki-link user-link-people' title='王甫'>公</A>言！今日危急，將復如何？”<A HREF='../人物/王甫.html' class='wise-wiki-link user-link-people' title='王甫'>甫</A>哭告曰：“今日之事，雖<A HREF='../人物/姜子牙.html' class='wise-wiki-link user-link-people' title='姜子牙'>子牙</A>復生，亦無計可施也。”<A HREF='../人物/趙累.html' class='wise-wiki-link user-link-people' title='趙累'>趙累</A>曰：“上庸救兵不至，乃<A HREF='../人物/劉封.html' class='wise-wiki-link user-link-people' title='劉封'>劉封</A>、<A HREF='../人物/孟達.html' class='wise-wiki-link user-link-people' title='孟達'>孟達</A>按兵不動之故。何不棄此孤城，奔入西川，再整兵來，以圖恢復？”<A HREF='../人物/關羽.html' class='wise-wiki-link user-link-people' title='關羽'>公</A>曰：“吾亦欲如此。”遂上城觀之。見北門外敵軍不多，因問本城居民：“此去往北，地勢若何？”答曰：“此去皆是山僻小路，可通西川。”<A HREF='../人物/關羽.html' class='wise-wiki-link user-link-people' title='關羽'>公</A>曰：“今夜可走此路。”<A HREF='../人物/王甫.html' class='wise-wiki-link user-link-people' title='王甫'>王甫</A>諫曰：“小路有埋伏，可走大路。”<A HREF='../人物/關羽.html' class='wise-wiki-link user-link-people' title='關羽'>公</A>曰：“雖有埋伏，吾何懼哉！”即下令：馬步官軍，嚴整裝束，準備出城。 <A HREF='../人物/王甫.html' class='wise-wiki-link user-link-people' title='王甫'>甫</A>哭曰：“<A HREF='../人物/關羽.html' class='wise-wiki-link user-link-people' title='關羽'>君侯</A>於路，小心保重！某與部卒百餘人，死據此城；城雖破，身不降也！專望<A HREF='../人物/關羽.html' class='wise-wiki-link user-link-people' title='關羽'>君侯</A>速來救援！”<A HREF='../人物/關羽.html' class='wise-wiki-link user-link-people' title='關羽'>公</A>亦與泣別。遂留<A HREF='../人物/周倉.html' class='wise-wiki-link user-link-people' title='周倉'>周倉</A>與<A HREF='../人物/王甫.html' class='wise-wiki-link user-link-people' title='王甫'>王甫</A>同守麥城。 <A HREF='../人物/關羽.html' class='wise-wiki-link user-link-people' title='關羽'>關公</A>自與<A HREF='../人物/關平.html' class='wise-wiki-link user-link-people' title='關平'>關平</A>、<A HREF='../人物/趙累.html' class='wise-wiki-link user-link-people' title='趙累'>趙累</A>引殘卒二百餘人，突出北門。 <A HREF='../人物/關羽.html' class='wise-wiki-link user-link-people' title='關羽'>關公</A>橫刀前進。行至初更以後，約走二十餘里，只見山凹處，金鼓齊鳴，喊聲大震，一彪軍馬；為首大將<A HREF='../人物/朱然.html' class='wise-wiki-link user-link-people' title='朱然'>朱然</A>，驟馬挺槍叫曰：“<A HREF='../人物/關羽.html' class='wise-wiki-link user-link-people' title='關羽'>雲長</A>休走！趁早投降，免得一死！”<A HREF='../人物/關羽.html' class='wise-wiki-link user-link-people' title='關羽'>公</A>大怒，拍馬輪刀來戰。 <A HREF='../人物/朱然.html' class='wise-wiki-link user-link-people' title='朱然'>朱然</A>便走，<A HREF='../人物/關羽.html' class='wise-wiki-link user-link-people' title='關羽'>公</A>乘勢追殺。一棒鼓響，四下伏兵皆起。 <A HREF='../人物/關羽.html' class='wise-wiki-link user-link-people' title='關羽'>公</A>不敢戰，望臨沮小路而走。 <A HREF='../人物/朱然.html' class='wise-wiki-link user-link-people' title='朱然'>朱然</A>率兵掩殺。</P>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>關公</A>所隨之兵，漸漸稀少。走不得四五里，前面喊聲又震，火光大起，<A HREF='../人物/潘璋.html' class='wise-wiki-link user-link-people' title='潘璋'>潘璋</A>驟馬舞刀殺來。 <A HREF='../人物/關羽.html' class='wise-wiki-link user-link-people' title='關羽'>公</A>大怒，輪刀相迎；只三合，<A HREF='../人物/潘璋.html' class='wise-wiki-link user-link-people' title='潘璋'>潘璋</A>敗走。 <A HREF='../人物/關羽.html' class='wise-wiki-link user-link-people' title='關羽'>公</A>不敢戀戰，急望山路而走。背後<A HREF='../人物/關平.html' class='wise-wiki-link user-link-people' title='關平'>關平</A>趕來，報說<A HREF='../人物/趙累.html' class='wise-wiki-link user-link-people' title='趙累'>趙累</A>已死於亂軍中。 <A HREF='../人物/關羽.html' class='wise-wiki-link user-link-people' title='關羽'>關公</A>不勝悲惶，遂令<A HREF='../人物/關平.html' class='wise-wiki-link user-link-people' title='關平'>關平</A>斷後，<A HREF='../人物/關羽.html' class='wise-wiki-link user-link-people' title='關羽'>公</A>自在前開路，隨行止剩得十餘人。行至決石，兩下是山，山邊皆蘆葦敗草，樹木叢雜。時已五更將盡。</P>
<P class=wise-wiki>正走之間，一聲喊起，兩下伏兵盡出，長釣套索，一齊並舉，先把<A HREF='../人物/關羽.html' class='wise-wiki-link user-link-people' title='關羽'>關公</A>坐下馬絆倒。 <A HREF='../人物/關羽.html' class='wise-wiki-link user-link-people' title='關羽'>關公</A>翻身落馬，被<A HREF='../人物/潘璋.html' class='wise-wiki-link user-link-people' title='潘璋'>潘璋</A>部將<A HREF='../人物/馬忠.html' class='wise-wiki-link user-link-people' title='馬忠'>馬忠</A>所獲。 <A HREF='../人物/關平.html' class='wise-wiki-link user-link-people' title='關平'>關平</A>知<A HREF='../人物/關羽.html' class='wise-wiki-link user-link-people' title='關羽'>父</A>被擒，火速來救；背後<A HREF='../人物/潘璋.html' class='wise-wiki-link user-link-people' title='潘璋'>潘璋</A>、<A HREF='../人物/朱然.html' class='wise-wiki-link user-link-people' title='朱然'>朱然</A>率兵齊至，把<A HREF='../人物/關平.html' class='wise-wiki-link user-link-people' title='關平'>關平</A>四下圍住。 <A HREF='../人物/關平.html' class='wise-wiki-link user-link-people' title='關平'>平</A>孤身獨戰，力盡亦被執。至天明，<A HREF='../人物/孫權.html' class='wise-wiki-link user-link-people' title='孫權'>孫權</A>聞<A HREF='../人物/關羽.html' class='wise-wiki-link user-link-people' title='關羽'>關公</A>父子已被擒獲，大喜，聚眾將於帳中。</P>
<P class=wise-wiki>少時，<A HREF='../人物/馬忠.html' class='wise-wiki-link user-link-people' title='馬忠'>馬忠</A>簇擁<A HREF='../人物/關羽.html' class='wise-wiki-link user-link-people' title='關羽'>關公</A>至前。 <A HREF='../人物/孫權.html' class='wise-wiki-link user-link-people' title='孫權'>權</A>曰：“孤久慕<A HREF='../人物/關羽.html' class='wise-wiki-link user-link-people' title='關羽'>將軍</A>盛德，欲結秦、晉之好，何相棄耶？<A HREF='../人物/關羽.html' class='wise-wiki-link user-link-people' title='關羽'>公</A>平昔自以為天下無敵，今日何由被吾所擒？<A HREF='../人物/關羽.html' class='wise-wiki-link user-link-people' title='關羽'>將軍</A>今日還服<A HREF='../人物/孫權.html' class='wise-wiki-link user-link-people' title='孫權'>孫權</A>否？”<A HREF='../人物/關羽.html' class='wise-wiki-link user-link-people' title='關羽'>關公</A>厲聲罵曰：“<A HREF='../人物/孫權.html' class='wise-wiki-link user-link-people' title='孫權'>碧眼小兒</A>，紫髯鼠輩！吾與<A HREF='../人物/劉備.html' class='wise-wiki-link user-link-people' title='劉備'>劉皇叔</A>桃園結義，誓扶漢室，豈與汝叛漢之賊為伍耶！我今誤中奸計，有死而已，何必多言！”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>回顧眾官曰：“<A HREF='../人物/關羽.html' class='wise-wiki-link user-link-people' title='關羽'>雲長</A>世之豪傑，孤深愛之。今欲以禮相待，勸使歸降，何如？”主簿<A HREF='../人物/左咸.html' class='wise-wiki-link user-link-people' title='左咸'>左咸</A>曰：“不可。昔<A HREF='../人物/曹操.html' class='wise-wiki-link user-link-people' title='曹操'>曹操</A>得<A HREF='../人物/關羽.html' class='wise-wiki-link user-link-people' title='關羽'>此人</A>時，<A HREF='025.html' class='wise-wiki-link user-link-chapter' title='第二十五回　屯土山關公約三事　救白馬曹操解重圍'>封侯賜爵，三日一小宴，五日一大宴；上馬一提金，下馬一提銀</A>；如此恩禮，畢竟留之不住，聽其<A HREF='027.html' class='wise-wiki-link user-link-chapter' title='第二十七回　美髯公千里走單騎　漢壽侯五關斬六將'>斬關殺將</A>而去，致使今日反為所逼，幾欲遷都以避其鋒。今<A HREF='../人物/孫權.html' class='wise-wiki-link user-link-people' title='孫權'>主公</A>既已擒之，若不即除，恐貽後患。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>沈吟半晌，曰：“斯言是也。”遂命推出。於是<A HREF='../人物/關羽.html' class='wise-wiki-link user-link-people' title='關羽'>關公</A>父子皆遇害。時建安二十四年冬十二月也。 <A HREF='../人物/關羽.html' class='wise-wiki-link user-link-people' title='關羽'>關公</A>卒年五十八歲。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>漢末才無敵，雲長獨出群。</P>
<P class='wise-wiki user-poem'>神威能奮武，儒雅更知文。</P>
<P class='wise-wiki user-poem'>天日心如鏡，春秋義薄雲。</P>
<P class='wise-wiki user-poem'>昭然垂萬古，不止冠三分。</P></DIV>
<P class=wise-wiki>又有詩曰：</P>
<DIV class='wise-wiki-p user-poem'><P class='wise-wiki user-poem'>人傑惟追古解良，士民爭拜漢雲長。</P>
<P class='wise-wiki user-poem'>桃園一日兄和弟，俎豆千秋帝與王。</P>
<P class='wise-wiki user-poem'>氣挾風雷無匹敵，志垂日月有光芒。</P>
<P class='wise-wiki user-poem'>至今廟貌盈天下。古木寒鴉幾夕陽。</P></DIV>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>關公</A>既歿，坐下赤兔馬被<A HREF='../人物/馬忠.html' class='wise-wiki-link user-link-people' title='馬忠'>馬忠</A>所獲，獻與<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>即賜<A HREF='../人物/馬忠.html' class='wise-wiki-link user-link-people' title='馬忠'>馬忠</A>騎坐。其馬數日不食草料而死。　</P>
<P class=wise-wiki>卻說<A HREF='../人物/王甫.html' class='wise-wiki-link user-link-people' title='王甫'>王甫</A>在麥城中，骨顫肉驚，乃問<A HREF='../人物/周倉.html' class='wise-wiki-link user-link-people' title='周倉'>周倉</A>曰：“昨夜夢見<A HREF='../人物/關羽.html' class='wise-wiki-link user-link-people' title='關羽'>主公</A>渾身血污，立於前；急問之，忽然驚覺。不知主何吉凶？”</P>
<P class=wise-wiki>正說間，忽報吳兵在城下，將<A HREF='../人物/關羽.html' class='wise-wiki-link user-link-people' title='關羽'>關公</A>父子首級招安。 <A HREF='../人物/王甫.html' class='wise-wiki-link user-link-people' title='王甫'>王甫</A>、<A HREF='../人物/周倉.html' class='wise-wiki-link user-link-people' title='周倉'>周倉</A>大驚，急登城視之，果<A HREF='../人物/關羽.html' class='wise-wiki-link user-link-people' title='關羽'>關公</A>父子首級也。 <A HREF='../人物/王甫.html' class='wise-wiki-link user-link-people' title='王甫'>王甫</A>大叫一聲，墮城而死。 <A HREF='../人物/周倉.html' class='wise-wiki-link user-link-people' title='周倉'>周倉</A>自刎而亡。於是麥城亦屬東吳。卻說<A HREF='../人物/關羽.html' class='wise-wiki-link user-link-people' title='關羽'>關公</A>英魂不散，蕩蕩悠悠，直至一處，乃荊門州當陽縣一座山，名為玉泉山。山上有<A HREF='../人物/普靜.html' class='wise-wiki-link user-link-people' title='普靜'>一老僧</A>，法名<A HREF='../人物/普靜.html' class='wise-wiki-link user-link-people' title='普靜'>普靜</A>，原是<A HREF='027.html' class='wise-wiki-link user-link-chapter' title='第二十七回　美髯公千里走單騎　漢壽侯五關斬六將'>汜水關鎮國寺中長老</A>；後因雲遊天下，來到此處，見山明水秀，就此結草為庵，每日坐禪參道；身邊只有一小行者，化飯度日。是夜日白風清，三更已後，<A HREF='../人物/普靜.html' class='wise-wiki-link user-link-people' title='普靜'>普靜</A>正在庵中默坐，忽聞空中<A HREF='../人物/關羽.html' class='wise-wiki-link user-link-people' title='關羽'>有人</A>大呼曰：“還我頭來！”<A HREF='../人物/普靜.html' class='wise-wiki-link user-link-people' title='普靜'>普靜</A>仰面諦觀，只見<A HREF='../人物/關羽.html' class='wise-wiki-link user-link-people' title='關羽'>空中一人</A>，騎赤兔馬，提青龍刀；左有一<A HREF='../人物/關平.html' class='wise-wiki-link user-link-people' title='關平'>白面將軍</A>、右有一<A HREF='../人物/周倉.html' class='wise-wiki-link user-link-people' title='周倉'>黑臉虯髯之人</A>相隨；一齊按落雲頭，至玉泉山頂。 <A HREF='../人物/普靜.html' class='wise-wiki-link user-link-people' title='普靜'>普靜</A>認得是<A HREF='../人物/關羽.html' class='wise-wiki-link user-link-people' title='關羽'>關公</A>，遂以手中麈尾擊其戶曰：“<A HREF='../人物/關羽.html' class='wise-wiki-link user-link-people' title='關羽'>雲長</A>安在？”</P>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>關公</A>英魂領悟，即下馬乘風落於庵前，叉手問曰：“吾師何人？願求法號。”<A HREF='../人物/普靜.html' class='wise-wiki-link user-link-people' title='普靜'>普靜</A>曰：“老僧<A HREF='../人物/普靜.html' class='wise-wiki-link user-link-people' title='普靜'>普靜</A>，昔日汜水關前鎮國寺中，曾與<A HREF='../人物/關羽.html' class='wise-wiki-link user-link-people' title='關羽'>君侯</A>相會，今日豈遂忘之耶？”<A HREF='../人物/關羽.html' class='wise-wiki-link user-link-people' title='關羽'>公</A>曰：“向蒙相救，銘感不忘。今<A HREF='../人物/關羽.html' class='wise-wiki-link user-link-people' title='關羽'>某</A>已遇禍而死，願求清誨，指點迷途。”<A HREF='../人物/普靜.html' class='wise-wiki-link user-link-people' title='普靜'>普靜</A>曰：</P>
<DIV class='wise-wiki-p user-letter'><P class='wise-wiki user-letter'>“昔非今是，一切休論，後果前因，彼此不爽。今<A HREF='../人物/關羽.html' class='wise-wiki-link user-link-people' title='關羽'>將軍</A>為<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>所害，大呼‘還我頭來’，然則<A HREF='../人物/顏良.html' class='wise-wiki-link user-link-people' title='顏良'>顏良</A>、<A HREF='../人物/文丑.html' class='wise-wiki-link user-link-people' title='文丑'>文丑</A><A HREF='027.html' class='wise-wiki-link user-link-chapter' title='第二十七回　美髯公千里走單騎　漢壽侯五關斬六將'>五關六將</A>等眾人之頭，又將向誰索耶？”</P></DIV>
<P class=wise-wiki>於是<A HREF='../人物/關羽.html' class='wise-wiki-link user-link-people' title='關羽'>關公</A>恍然大悟，稽首皈依而去。後往往於玉泉山顯聖護民。鄉人感其德，就於山頂上建廟，四時致祭。後人題一聯於其廟雲：</P>
<DIV class='wise-wiki-p user-poem'><P class='wise-wiki user-poem'>赤面秉赤心，騎赤兔追風，馳驅時無忘赤帝；</P>
<P class='wise-wiki user-poem'>青燈觀青史，仗青龍偃月，隱微處不愧青天。</P></DIV>
<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>既害了<A HREF='../人物/關羽.html' class='wise-wiki-link user-link-people' title='關羽'>關公</A>，遂盡收荊襄之地，賞犒三軍，設宴大會諸將慶功；置<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>於上位，顧謂眾將曰：“孤久不得荊州，今唾手而得，皆<A HREF='../人物/呂蒙.html' class='wise-wiki-link user-link-people' title='呂蒙'>子明</A>之功也。”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>再三遜謝。 <A HREF='../人物/孫權.html' class='wise-wiki-link user-link-people' title='孫權'>權</A>曰：“昔<A HREF='../人物/周瑜.html' class='wise-wiki-link user-link-people' title='周瑜'>周郎</A>雄略過人，破<A HREF='../人物/曹操.html' class='wise-wiki-link user-link-people' title='曹操'>曹操</A>於<A HREF='050.html' class='wise-wiki-link user-link-chapter' title='第五十回　諸葛亮智算華容　關雲長義釋曹操'>赤壁</A>，不幸<A HREF='057.html' class='wise-wiki-link user-link-chapter' title='第五十七回　柴桑口臥龍弔喪　耒陽縣鳳雛理事'>早夭</A>，<A HREF='../人物/魯肅.html' class='wise-wiki-link user-link-people' title='魯肅'>魯子敬</A>代之。<A HREF='../人物/魯肅.html' class='wise-wiki-link user-link-people' title='魯肅'>子敬</A>初見<A HREF='../人物/孫權.html' class='wise-wiki-link user-link-people' title='孫權'>孤</A>時，便及<A HREF='029.html' class='wise-wiki-link user-link-chapter' title='第二十九回　小霸王怒斬於吉　碧眼兒坐領江東'>帝王大略</A>，此一快也；<A HREF='../人物/曹操.html' class='wise-wiki-link user-link-people' title='曹操'>曹操</A>東下，諸人皆勸<A HREF='../人物/孫權.html' class='wise-wiki-link user-link-people' title='孫權'>孤</A>降，<A HREF='../人物/魯肅.html' class='wise-wiki-link user-link-people' title='魯肅'>子敬</A>獨勸<A HREF='../人物/孫權.html' class='wise-wiki-link user-link-people' title='孫權'>孤</A>召<A HREF='../人物/周瑜.html' class='wise-wiki-link user-link-people' title='周瑜'>公瑾</A>逆而擊之，此二快也。惟勸吾<A HREF='054.html' class='wise-wiki-link user-link-chapter' title='第五十四回　吳國太佛寺看新郎　劉皇叔洞房續佳偶'>借荊州</A>與<A HREF='../人物/劉備.html' class='wise-wiki-link user-link-people' title='劉備'>劉備</A>，是其一短。今<A HREF='../人物/呂蒙.html' class='wise-wiki-link user-link-people' title='呂蒙'>子明</A>設計定謀，立取荊州，勝<A HREF='../人物/魯肅.html' class='wise-wiki-link user-link-people' title='魯肅'>子敬</A>、<A HREF='../人物/周瑜.html' class='wise-wiki-link user-link-people' title='周瑜'>周郎</A>多矣。”</P>
<P class=wise-wiki>於是親酌酒賜<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>接酒欲飲，忽然擲杯於地，一手揪住<A HREF='../人物/孫權.html' class='wise-wiki-link user-link-people' title='孫權'>孫權</A>，厲聲大罵曰：“<A HREF='../人物/孫權.html' class='wise-wiki-link user-link-people' title='孫權'>碧眼小兒</A>！紫髯鼠輩，還識我否？”眾將大驚。急救時，<A HREF='../人物/呂蒙.html' class='wise-wiki-link user-link-people' title='呂蒙'>蒙</A>推倒<A HREF='../人物/孫權.html' class='wise-wiki-link user-link-people' title='孫權'>孫權</A>，大步前進，坐於<A HREF='../人物/孫權.html' class='wise-wiki-link user-link-people' title='孫權'>孫權</A>位上，兩眉倒豎，雙眼圓睜，大喝曰：“我自破黃巾以來，縱橫天下三十馀年，今被汝一旦以奸計圖我，我生不能啖汝之肉，死當追<A HREF='../人物/呂蒙.html' class='wise-wiki-link user-link-people' title='呂蒙'>呂賊</A>之魂！我乃漢壽亭侯<A HREF='../人物/關羽.html' class='wise-wiki-link user-link-people' title='關羽'>關雲長</A>也。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大驚，慌忙率大小將士，皆下拜。只見<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>倒於地上，七竅流血而死。眾將見之，無不恐懼。 <A HREF='../人物/孫權.html' class='wise-wiki-link user-link-people' title='孫權'>權</A>將<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>屍首，具棺安葬，贈南郡太守潺陵侯；命其子<A HREF='../人物/呂霸.html' class='wise-wiki-link user-link-people' title='呂霸'>呂霸</A>襲爵。 <A HREF='../人物/孫權.html' class='wise-wiki-link user-link-people' title='孫權'>孫權</A>自此感<A HREF='../人物/關羽.html' class='wise-wiki-link user-link-people' title='關羽'>關公</A>之事，驚訝不已。忽報<A HREF='../人物/張昭.html' class='wise-wiki-link user-link-people' title='張昭'>張昭</A>自建業而來。 <A HREF='../人物/孫權.html' class='wise-wiki-link user-link-people' title='孫權'>權</A>君入問之。 <A HREF='../人物/張昭.html' class='wise-wiki-link user-link-people' title='張昭'>昭</A>曰：“今<A HREF='../人物/孫權.html' class='wise-wiki-link user-link-people' title='孫權'>主公</A>損了<A HREF='../人物/關羽.html' class='wise-wiki-link user-link-people' title='關羽'>關公</A>父子，江東禍不遠矣。<A HREF='../人物/關羽.html' class='wise-wiki-link user-link-people' title='關羽'>此人</A>與<A HREF='../人物/劉備.html' class='wise-wiki-link user-link-people' title='劉備'>劉備</A>桃園結義之時，誓同生死。今<A HREF='../人物/劉備.html' class='wise-wiki-link user-link-people' title='劉備'>劉備</A>已有兩川之兵；更兼<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>之謀，<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/黃忠.html' class='wise-wiki-link user-link-people' title='黃忠'>黃</A>、<A HREF='../人物/馬超.html' class='wise-wiki-link user-link-people' title='馬超'>馬</A>、<A HREF='../人物/趙雲.html' class='wise-wiki-link user-link-people' title='趙雲'>趙</A>之勇；<A HREF='../人物/劉備.html' class='wise-wiki-link user-link-people' title='劉備'>備</A>若知<A HREF='../人物/關羽.html' class='wise-wiki-link user-link-people' title='關羽'>雲長</A>父子遇害，必起傾國之兵，奮力報仇，恐東吳難與敵也。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>聞之大驚，跌足曰：“孤失計較也！似此如之奈何？”<A HREF='../人物/張昭.html' class='wise-wiki-link user-link-people' title='張昭'>昭</A>曰：“<A HREF='../人物/孫權.html' class='wise-wiki-link user-link-people' title='孫權'>主公</A>勿憂，某有一計，令西蜀之兵不犯東吳，荊州如磐石之安。”<A HREF='../人物/孫權.html' class='wise-wiki-link user-link-people' title='孫權'>權</A>問何計。 <A HREF='../人物/張昭.html' class='wise-wiki-link user-link-people' title='張昭'>昭</A>曰：“今<A HREF='../人物/曹操.html' class='wise-wiki-link user-link-people' title='曹操'>曹操</A>擁百萬之眾，虎視華夏，<A HREF='../人物/劉備.html' class='wise-wiki-link user-link-people' title='劉備'>劉備</A>急欲報仇，必與<A HREF='../人物/曹操.html' class='wise-wiki-link user-link-people' title='曹操'>操</A>約和。若二處連兵而來，東吳危矣；不如先遣人將<A HREF='../人物/關羽.html' class='wise-wiki-link user-link-people' title='關羽'>關公</A>首級，轉送與<A HREF='../人物/曹操.html' class='wise-wiki-link user-link-people' title='曹操'>曹操</A>，明教<A HREF='../人物/劉備.html' class='wise-wiki-link user-link-people' title='劉備'>劉備</A>知是<A HREF='../人物/曹操.html' class='wise-wiki-link user-link-people' title='曹操'>操</A>之所使，必痛恨於<A HREF='../人物/曹操.html' class='wise-wiki-link user-link-people' title='曹操'>操</A>。西蜀之兵，不向吳而向魏矣。吾乃觀其勝負，於中取事：此為上策。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>從其言，隨遣使者以木匣盛<A HREF='../人物/關羽.html' class='wise-wiki-link user-link-people' title='關羽'>關公</A>首級，星夜送與<A HREF='../人物/曹操.html' class='wise-wiki-link user-link-people' title='曹操'>曹操</A>。時<A HREF='../人物/曹操.html' class='wise-wiki-link user-link-people' title='曹操'>操</A>從摩陂班師回洛陽，聞東吳送<A HREF='../人物/關羽.html' class='wise-wiki-link user-link-people' title='關羽'>關公</A>首級至，喜曰：“<A HREF='../人物/關羽.html' class='wise-wiki-link user-link-people' title='關羽'>雲長</A>已死，吾夜眠貼席矣。”<A HREF='../人物/司馬懿.html' class='wise-wiki-link user-link-people' title='司馬懿'>階下一人</A>出曰：“此乃東吳移禍之計也。”<A HREF='../人物/曹操.html' class='wise-wiki-link user-link-people' title='曹操'>操</A>視之，乃主簿<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>也。 <A HREF='../人物/曹操.html' class='wise-wiki-link user-link-people' title='曹操'>操</A>問其故，<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“昔<A HREF='../人物/劉備.html' class='wise-wiki-link user-link-people' title='劉備'>劉</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>三人<A HREF='001.html' class='wise-wiki-link user-link-chapter' title='第一回　宴桃園豪傑三結義　斬黃巾英雄首立功'>桃園結義</A>之時，誓同生死。今東吳害了<A HREF='../人物/關羽.html' class='wise-wiki-link user-link-people' title='關羽'>關公</A>，懼其複仇，故將首級獻與<A HREF='../人物/曹操.html' class='wise-wiki-link user-link-people' title='曹操'>大王</A>，使<A HREF='../人物/劉備.html' class='wise-wiki-link user-link-people' title='劉備'>劉備</A>遷怒<A HREF='../人物/曹操.html' class='wise-wiki-link user-link-people' title='曹操'>大王</A>，不攻吳而攻魏，他卻於中乘便而圖事耳。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>仲達</A>之言是也。<A HREF='../人物/曹操.html' class='wise-wiki-link user-link-people' title='曹操'>孤</A>以何策解之？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“此事極易。<A HREF='../人物/曹操.html' class='wise-wiki-link user-link-people' title='曹操'>大王</A>可將<A HREF='../人物/關羽.html' class='wise-wiki-link user-link-people' title='關羽'>關公</A>首級，刻一香木之軀以配之，葬以大臣之禮。<A HREF='../人物/劉備.html' class='wise-wiki-link user-link-people' title='劉備'>劉備</A>知之，必深恨<A HREF='../人物/孫權.html' class='wise-wiki-link user-link-people' title='孫權'>孫權</A>，盡力南征。我卻觀其勝負：蜀勝則擊吳，吳勝則擊蜀。二處若得一處，那一處亦不久也。”<A HREF='../人物/曹操.html' class='wise-wiki-link user-link-people' title='曹操'>操</A>大喜，從其計，遂召吳使入。呈上木匣。 <A HREF='../人物/曹操.html' class='wise-wiki-link user-link-people' title='曹操'>操</A>開匣視之，見<A HREF='../人物/關羽.html' class='wise-wiki-link user-link-people' title='關羽'>關公</A>面如平日。 <A HREF='../人物/曹操.html' class='wise-wiki-link user-link-people' title='曹操'>操</A>笑曰：“<A HREF='../人物/關羽.html' class='wise-wiki-link user-link-people' title='關羽'>雲長公</A>別來無恙！”</P>
<P class=wise-wiki>言未畢，只見<A HREF='../人物/關羽.html' class='wise-wiki-link user-link-people' title='關羽'>關公</A>口開目動，鬚髮皆張，<A HREF='../人物/曹操.html' class='wise-wiki-link user-link-people' title='曹操'>操</A>驚倒。眾官急救，良久方醒，顧謂眾官曰：“<A HREF='../人物/關羽.html' class='wise-wiki-link user-link-people' title='關羽'>關將軍</A>真天神也！”吳使又將<A HREF='../人物/關羽.html' class='wise-wiki-link user-link-people' title='關羽'>關公</A>顯聖附體、罵<A HREF='../人物/孫權.html' class='wise-wiki-link user-link-people' title='孫權'>孫權</A>追<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>之事告<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>愈加恐懼，遂設牲醴祭祀，刻沈香木為軀，以王侯之禮，葬於洛陽南門外。令大小官員送殯，<A HREF='../人物/曹操.html' class='wise-wiki-link user-link-people' title='曹操'>操</A>自拜祭，贈為荊王，差官守墓；即遣吳使回江東去訖。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>漢中王</A>自東川回成都，<A HREF='../人物/法正.html' class='wise-wiki-link user-link-people' title='法正'>法正</A>奏曰：“王上<A HREF='../人物/甘夫人.html' class='wise-wiki-link user-link-people' title='甘夫人'>先夫人</A>去世；<A HREF='../人物/孫仁.html' class='wise-wiki-link user-link-people' title='孫仁'>孫夫人</A>又南歸，未必再來。人倫之道，不可廢也。必納王妃，以襄內政。”<A HREF='../人物/劉備.html' class='wise-wiki-link user-link-people' title='劉備'>漢中王</A>從之。 <A HREF='../人物/法正.html' class='wise-wiki-link user-link-people' title='法正'>法正</A>復奏曰：“<A HREF='../人物/吳懿.html' class='wise-wiki-link user-link-people' title='吳懿'>吳懿</A>有<A HREF='../人物/穆皇后.html' class='wise-wiki-link user-link-people' title='穆皇后'>一妹</A>，美而且賢。嘗聞有相者，相<A HREF='../人物/穆皇后.html' class='wise-wiki-link user-link-people' title='穆皇后'>此女</A>後必大貴。先曾許<A HREF='../人物/劉焉.html' class='wise-wiki-link user-link-people' title='劉焉'>劉焉</A>之子<A HREF='../人物/劉瑁.html' class='wise-wiki-link user-link-people' title='劉瑁'>劉瑁</A>；<A HREF='../人物/劉瑁.html' class='wise-wiki-link user-link-people' title='劉瑁'>瑁</A>早夭。<A HREF='../人物/穆皇后.html' class='wise-wiki-link user-link-people' title='穆皇后'>其女</A>至今寡居，<A HREF='../人物/劉備.html' class='wise-wiki-link user-link-people' title='劉備'>大王</A>可納之為妃。”<A HREF='../人物/劉備.html' class='wise-wiki-link user-link-people' title='劉備'>漢中王</A>曰：“<A HREF='../人物/劉瑁.html' class='wise-wiki-link user-link-people' title='劉瑁'>劉瑁</A>與我同宗，於理不可。”<A HREF='../人物/法正.html' class='wise-wiki-link user-link-people' title='法正'>法正</A>曰：“論其親疏，何異<A HREF='../人物/晉文公.html' class='wise-wiki-link user-link-people' title='晉文公'>晉文</A>之與<A HREF='../人物/懷嬴.html' class='wise-wiki-link user-link-people' title='懷嬴'>懷嬴</A>乎？”<A HREF='../人物/劉備.html' class='wise-wiki-link user-link-people' title='劉備'>漢中王</A>乃依允，遂納<A HREF='../人物/穆皇后.html' class='wise-wiki-link user-link-people' title='穆皇后'>吳氏</A>為王妃。後生二子：長<A HREF='../人物/劉永.html' class='wise-wiki-link user-link-people' title='劉永'>劉永，字公壽</A>；次<A HREF='../人物/劉理.html' class='wise-wiki-link user-link-people' title='劉理'>劉理，字奉孝</A>。</P>
<P class=wise-wiki>且說東西兩川，民安國富，田禾大成。忽有人自荊州來，言東吳求婚於<A HREF='../人物/關羽.html' class='wise-wiki-link user-link-people' title='關羽'>關公</A>，<A HREF='../人物/關羽.html' class='wise-wiki-link user-link-people' title='關羽'>關公</A>力拒之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“荊州危矣！可使人替<A HREF='../人物/關羽.html' class='wise-wiki-link user-link-people' title='關羽'>關公</A>回。”</P>
<P class=wise-wiki>正商議間，荊州捷報使命，絡繹而至。不一日，<A HREF='../人物/關興.html' class='wise-wiki-link user-link-people' title='關興'>關興</A>到，具言<A HREF='074.html' class='wise-wiki-link user-link-chapter' title='第七十四回　龐令明抬櫬決死戰　關雲長放水淹七軍'>水渰七軍</A>之事。忽又報馬到來，報說<A HREF='../人物/關羽.html' class='wise-wiki-link user-link-people' title='關羽'>關公</A>於江邊多設墩台，堤防甚密，萬無一失。因此<A HREF='../人物/劉備.html' class='wise-wiki-link user-link-people' title='劉備'>玄德</A>放心。</P>
<P class=wise-wiki>忽一日，<A HREF='../人物/劉備.html' class='wise-wiki-link user-link-people' title='劉備'>玄德</A>自覺渾身肉顫，行坐不安；至夜不能寧睡，起坐內室，秉燭看書，覺神思昏迷，伏幾而臥；室中忽起一陣冷風，燈滅復明，抬頭見<A HREF='../人物/關羽.html' class='wise-wiki-link user-link-people' title='關羽'>一人</A>立於燈下。 <A HREF='../人物/劉備.html' class='wise-wiki-link user-link-people' title='劉備'>玄德</A>問曰：“汝何人，夤夜至吾內室？”<A HREF='../人物/關羽.html' class='wise-wiki-link user-link-people' title='關羽'>其人</A>不答。 <A HREF='../人物/劉備.html' class='wise-wiki-link user-link-people' title='劉備'>玄德</A>疑怪，自起視之，乃是<A HREF='../人物/關羽.html' class='wise-wiki-link user-link-people' title='關羽'>關公</A>於燈影下，往來躲避。 <A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/關羽.html' class='wise-wiki-link user-link-people' title='關羽'>賢弟</A>別來無恙！夜深至此，必有大故。吾與汝情同骨肉，因何迴避？”<A HREF='../人物/關羽.html' class='wise-wiki-link user-link-people' title='關羽'>關公</A>泣告曰：“願<A HREF='../人物/劉備.html' class='wise-wiki-link user-link-people' title='劉備'>兄</A>起兵，以雪<A HREF='../人物/關羽.html' class='wise-wiki-link user-link-people' title='關羽'>弟</A>恨！”</P>
<P class=wise-wiki>言訖，冷風驟起，<A HREF='../人物/關羽.html' class='wise-wiki-link user-link-people' title='關羽'>關公</A>不見。 <A HREF='../人物/劉備.html' class='wise-wiki-link user-link-people' title='劉備'>玄德</A>忽然驚覺，乃是一夢：時正三鼓。 <A HREF='../人物/劉備.html' class='wise-wiki-link user-link-people' title='劉備'>玄德</A>大疑，急出前殿，使人請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>來。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入見。 <A HREF='../人物/劉備.html' class='wise-wiki-link user-link-people' title='劉備'>玄德</A>細言夢警。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此乃<A HREF='../人物/劉備.html' class='wise-wiki-link user-link-people' title='劉備'>王上</A>心思<A HREF='../人物/關羽.html' class='wise-wiki-link user-link-people' title='關羽'>關公</A>，故有此夢。何必多疑？”<A HREF='../人物/劉備.html' class='wise-wiki-link user-link-people' title='劉備'>玄德</A>再三疑慮，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以善言解之。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>辭出，至中門外，迎見<A HREF='../人物/許靖.html' class='wise-wiki-link user-link-people' title='許靖'>許靖</A>。 <A HREF='../人物/許靖.html' class='wise-wiki-link user-link-people' title='許靖'>靖</A>曰：“某才赴軍師府下報一機密，聽知<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>入宮，特來至此。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“有何機密？”<A HREF='../人物/許靖.html' class='wise-wiki-link user-link-people' title='許靖'>靖</A>曰：“某適聞外人傳說，東吳<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>已襲荊州，<A HREF='../人物/關羽.html' class='wise-wiki-link user-link-people' title='關羽'>關公</A>已遇害，故特來密報<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾夜觀天象，見將星落於荊、楚之地，已知<A HREF='../人物/關羽.html' class='wise-wiki-link user-link-people' title='關羽'>雲長</A>必然被禍，但恐<A HREF='../人物/劉備.html' class='wise-wiki-link user-link-people' title='劉備'>王上</A>憂慮，故未敢言。”</P>
<P class=wise-wiki>二人正說之間，忽然殿內轉出<A HREF='../人物/劉備.html' class='wise-wiki-link user-link-people' title='劉備'>一人</A>，扯住<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>衣袖而言曰：“如此凶信，公何瞞我！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/劉備.html' class='wise-wiki-link user-link-people' title='劉備'>玄德</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>、<A HREF='../人物/許靖.html' class='wise-wiki-link user-link-people' title='許靖'>許靖</A>奏曰：“適來所言，皆傳聞之事，未足深信。願<A HREF='../人物/劉備.html' class='wise-wiki-link user-link-people' title='劉備'>王上</A>寬懷，勿生憂慮。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“吾與<A HREF='../人物/關羽.html' class='wise-wiki-link user-link-people' title='關羽'>雲長</A>，誓同生死；彼若有失，孤豈能獨生耶！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>、<A HREF='../人物/許靖.html' class='wise-wiki-link user-link-people' title='許靖'>許靖</A>正勸解之間，忽近侍奏曰：“<A HREF='../人物/馬良.html' class='wise-wiki-link user-link-people' title='馬良'>馬良</A>、<A HREF='../人物/伊籍.html' class='wise-wiki-link user-link-people' title='伊籍'>伊籍</A>至。”<A HREF='../人物/劉備.html' class='wise-wiki-link user-link-people' title='劉備'>玄德</A>急召入問之。二人具說荊州有失，<A HREF='../人物/關羽.html' class='wise-wiki-link user-link-people' title='關羽'>關公</A>兵敗求救，呈上表章。未及拆觀，侍臣又奏荊州<A HREF='../人物/廖化.html' class='wise-wiki-link user-link-people' title='廖化'>廖化</A>至。 <A HREF='../人物/劉備.html' class='wise-wiki-link user-link-people' title='劉備'>玄德</A>急召入。 <A HREF='../人物/廖化.html' class='wise-wiki-link user-link-people' title='廖化'>化</A>哭拜於地，細奏<A HREF='../人物/劉封.html' class='wise-wiki-link user-link-people' title='劉封'>劉封</A>、<A HREF='../人物/孟達.html' class='wise-wiki-link user-link-people' title='孟達'>孟達</A>不發救兵之事。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>大驚曰：“若如此，<A HREF='../人物/關羽.html' class='wise-wiki-link user-link-people' title='關羽'>吾弟</A>休矣！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉封.html' class='wise-wiki-link user-link-people' title='劉封'>劉封</A>、<A HREF='../人物/孟達.html' class='wise-wiki-link user-link-people' title='孟達'>孟達</A>如此無禮，罪不容誅！<A HREF='../人物/劉備.html' class='wise-wiki-link user-link-people' title='劉備'>王上</A>寬心，<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>親提一旅之師，去救荊州之急。”<A HREF='../人物/劉備.html' class='wise-wiki-link user-link-people' title='劉備'>玄德</A>泣曰：“<A HREF='../人物/關羽.html' class='wise-wiki-link user-link-people' title='關羽'>雲長</A>有失，孤斷不獨生！<A HREF='../人物/劉備.html' class='wise-wiki-link user-link-people' title='劉備'>孤</A>來日自提一軍去救<A HREF='../人物/關羽.html' class='wise-wiki-link user-link-people' title='關羽'>雲長</A>！”遂一面差人赴閬中報知<A HREF='../人物/張飛.html' class='wise-wiki-link user-link-people' title='張飛'>翼德</A>，一面差人會集人馬。</P>
<P class=wise-wiki>未及天明，一連數次報，說<A HREF='../人物/關羽.html' class='wise-wiki-link user-link-people' title='關羽'>關公</A>夜走臨沮，為<A HREF='../人物/馬忠.html' class='wise-wiki-link user-link-people' title='馬忠'>吳將</A>所獲，義不屈節，父子歸神。 <A HREF='../人物/劉備.html' class='wise-wiki-link user-link-people' title='劉備'>玄德</A>聽罷，大叫一聲，昏絕於地。正是：</P>
<DIV class='wise-wiki-p user-poem'><P class='wise-wiki user-poem'>為念當年同誓死，</P>
<P class='wise-wiki user-poem'>忍教今日獨捐生！</P></DIV>
<P class=wise-wiki>未知<A HREF='../人物/劉備.html' class='wise-wiki-link user-link-people' title='劉備'>玄德</A>性命如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='076.html' class='navigator'>上一頁</A></SPAN> <SPAN class='navigator'><A HREF='078.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01322秒。</DIV></BODY>
</HTML>