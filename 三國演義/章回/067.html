<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六十七回　曹操平定漢中地　張遼威震逍遙津 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='066.html' class='navigator'>上一頁</A></SPAN> <SPAN class='navigator'><A HREF='068.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六十七回　曹操平定漢中地　張遼威震逍遙津</H1>



<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>興師西征分兵三隊，前部先鋒<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>；<A HREF='../人物/曹操.html' class='wise-wiki-link user-link-people' title='曹操'>操</A>自領諸將居中；後部<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>押運糧草，早有細作報入漢中來。 <A HREF='../人物/張魯.html' class='wise-wiki-link user-link-people' title='張魯'>張魯</A>與弟<A HREF='../人物/張衛.html' class='wise-wiki-link user-link-people' title='張衛'>張衛</A>，商議退敵之策。 <A HREF='../人物/張衛.html' class='wise-wiki-link user-link-people' title='張衛'>衛</A>曰：“漢中最險，無如陽平關。可於關之左右，依山傍林，下十餘個寨柵，迎敵<A HREF='../人物/曹操.html' class='wise-wiki-link user-link-people' title='曹操'>曹兵</A>。<A HREF='../人物/張魯.html' class='wise-wiki-link user-link-people' title='張魯'>兄</A>在漢寧，多撥糧草應付。”</P>
<P class=wise-wiki><A HREF='../人物/張魯.html' class='wise-wiki-link user-link-people' title='張魯'>張魯</A>依言，遣大將<A HREF='../人物/楊昂.html' class='wise-wiki-link user-link-people' title='楊昂'>楊昂</A>、<A HREF='../人物/楊任.html' class='wise-wiki-link user-link-people' title='楊任'>楊任</A>與<A HREF='../人物/張衛.html' class='wise-wiki-link user-link-people' title='張衛'>其弟</A>即日起程。軍馬到陽平關，下寨已定。 <A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>，<A HREF='../人物/張郃.html' class='wise-wiki-link user-link-people' title='張郃'>張郃</A>，前軍隨到；聞陽平關已有準備，離關一十五里下寨。是夜軍士疲困，各自歇息。忽寨後一把火起，<A HREF='../人物/楊昂.html' class='wise-wiki-link user-link-people' title='楊昂'>楊昂</A>，<A HREF='../人物/楊任.html' class='wise-wiki-link user-link-people' title='楊任'>楊任</A>兩路兵殺來劫寨。 <A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>急上得馬，四下里大兵擁入，曹兵大敗，退見<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>怒曰：“汝二人行軍許多年，豈不知‘兵若遠行疲困，須防劫寨’？如何不作準備？”欲斬二人，以明軍法。眾官告免。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>次日自引兵為前隊；見山勢險惡，林木叢雜，不知路徑，恐有伏兵，即引軍回寨，謂<A HREF='../人物/許褚.html' class='wise-wiki-link user-link-people' title='許褚'>許褚</A>，<A HREF='../人物/徐晃.html' class='wise-wiki-link user-link-people' title='徐晃'>徐晃</A>二將曰：“<A HREF='../人物/曹操.html' class='wise-wiki-link user-link-people' title='曹操'>吾</A>若知此處如此險惡，必不起兵來。”<A HREF='../人物/許褚.html' class='wise-wiki-link user-link-people' title='許褚'>許褚</A>曰：“兵已至此，<A HREF='../人物/曹操.html' class='wise-wiki-link user-link-people' title='曹操'>主公</A>不可憚勞。”次日<A HREF='../人物/曹操.html' class='wise-wiki-link user-link-people' title='曹操'>操</A>上馬，只帶<A HREF='../人物/許褚.html' class='wise-wiki-link user-link-people' title='許褚'>許褚</A>，<A HREF='../人物/徐晃.html' class='wise-wiki-link user-link-people' title='徐晃'>徐晃</A>二人，來看<A HREF='../人物/張衛.html' class='wise-wiki-link user-link-people' title='張衛'>張衛</A>寨柵。三匹馬轉過山坡，早望見<A HREF='../人物/張衛.html' class='wise-wiki-link user-link-people' title='張衛'>張衛</A>寨柵。 <A HREF='../人物/曹操.html' class='wise-wiki-link user-link-people' title='曹操'>操</A>揚鞭遙指，謂二將曰：“如此堅固，急切難下！”</P>
<P class=wise-wiki>言未已，背後一聲喊起，箭如雨發。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>、<A HREF='../人物/楊任.html' class='wise-wiki-link user-link-people' title='楊任'>楊任</A>分兩路殺來。 <A HREF='../人物/曹操.html' class='wise-wiki-link user-link-people' title='曹操'>操</A>大驚。 <A HREF='../人物/許褚.html' class='wise-wiki-link user-link-people' title='許褚'>許褚</A>大呼曰：“<A HREF='../人物/許褚.html' class='wise-wiki-link user-link-people' title='許褚'>吾</A>當敵賊！<A HREF='../人物/徐晃.html' class='wise-wiki-link user-link-people' title='徐晃'>徐公明</A>善保<A HREF='../人物/曹操.html' class='wise-wiki-link user-link-people' title='曹操'>主公</A>！”說罷，提刀縱馬向前，力敵二將。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>、<A HREF='../人物/楊任.html' class='wise-wiki-link user-link-people' title='楊任'>楊任</A>不能當<A HREF='../人物/許褚.html' class='wise-wiki-link user-link-people' title='許褚'>許褚</A>之勇，回馬退去，其餘不敢向前。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>保著<A HREF='../人物/曹操.html' class='wise-wiki-link user-link-people' title='曹操'>曹操</A>奔過山坡，前面又一軍到；看時，卻是<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>二將，聽得喊聲，故引軍殺來接應。於是殺退<A HREF='../人物/楊昂.html' class='wise-wiki-link user-link-people' title='楊昂'>楊昂</A>、<A HREF='../人物/楊任.html' class='wise-wiki-link user-link-people' title='楊任'>楊任</A>，救得<A HREF='../人物/曹操.html' class='wise-wiki-link user-link-people' title='曹操'>曹操</A>回寨。 <A HREF='../人物/曹操.html' class='wise-wiki-link user-link-people' title='曹操'>操</A>重賞四將。自此兩邊相拒，五十餘日，只不交戰。 <A HREF='../人物/曹操.html' class='wise-wiki-link user-link-people' title='曹操'>曹操</A>傳令退軍。 <A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“賊勢未見強弱，<A HREF='../人物/曹操.html' class='wise-wiki-link user-link-people' title='曹操'>主公</A>何故自退耶？”<A HREF='../人物/曹操.html' class='wise-wiki-link user-link-people' title='曹操'>操</A>曰：“吾料賊兵每日提備，急難取勝。<A HREF='../人物/曹操.html' class='wise-wiki-link user-link-people' title='曹操'>吾</A>以退軍為名，使賊懈而無備，然後分輕騎抄襲其後，必勝賊矣。”<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>神機，不可測也。”</P>
<P class=wise-wiki>於是令<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>分兵兩路，各引輕騎三千，取小路抄陽平關後。 <A HREF='../人物/曹操.html' class='wise-wiki-link user-link-people' title='曹操'>曹操</A>一面引大軍拔寨，盡起。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>聽得<A HREF='../人物/曹操.html' class='wise-wiki-link user-link-people' title='曹操'>曹兵</A>退，請<A HREF='../人物/楊任.html' class='wise-wiki-link user-link-people' title='楊任'>楊任</A>商議，欲乘勢擊之。 <A HREF='../人物/楊任.html' class='wise-wiki-link user-link-people' title='楊任'>楊任</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>詭計極多，未知真實，不可追趕。”<A HREF='../人物/楊昂.html' class='wise-wiki-link user-link-people' title='楊昂'>楊昂</A>曰：“<A HREF='../人物/楊任.html' class='wise-wiki-link user-link-people' title='楊任'>公</A>不往，<A HREF='../人物/楊昂.html' class='wise-wiki-link user-link-people' title='楊昂'>吾</A>當自去。”<A HREF='../人物/楊任.html' class='wise-wiki-link user-link-people' title='楊任'>楊任</A>苦諫不從。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>盡提五寨軍馬前進，只留些少軍士守寨。是日大霧迷漫，對面不相見。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>軍至半路，不能行，且權紮住。</P>
<P class=wise-wiki>卻說<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>一軍抄過山後，見重霧垂空，又聞人語馬嘶，恐有伏兵，急催人馬行動，大霧中誤走到<A HREF='../人物/楊昂.html' class='wise-wiki-link user-link-people' title='楊昂'>楊昂</A>寨前。守寨軍士，聽得馬諦響，只道是<A HREF='../人物/楊昂.html' class='wise-wiki-link user-link-people' title='楊昂'>楊昂</A>兵回，開門納之。 <A HREF='../人物/曹操.html' class='wise-wiki-link user-link-people' title='曹操'>曹軍</A>一擁而入，見是空寨，便就寨中放起火來。五寨軍士，皆棄寨而走。比及霧散，<A HREF='../人物/楊任.html' class='wise-wiki-link user-link-people' title='楊任'>楊任</A>領兵來救，與<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>戰不數合，背後<A HREF='../人物/張郃.html' class='wise-wiki-link user-link-people' title='張郃'>張郃</A>兵到。 <A HREF='../人物/楊任.html' class='wise-wiki-link user-link-people' title='楊任'>楊任</A>殺條出路，奔回南鄭。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>待要回時，已被<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>兩個佔了寨柵。背後<A HREF='../人物/曹操.html' class='wise-wiki-link user-link-people' title='曹操'>曹操</A>大隊軍馬趕來。兩下夾攻，四邊無路。 <A HREF='../人物/楊昂.html' class='wise-wiki-link user-link-people' title='楊昂'>楊昂</A>欲突陣而出，正撞著<A HREF='../人物/張郃.html' class='wise-wiki-link user-link-people' title='張郃'>張郃</A>。兩個交手，被<A HREF='../人物/張郃.html' class='wise-wiki-link user-link-people' title='張郃'>張郃</A>殺死。敗兵回投陽平關，來見<A HREF='../人物/張衛.html' class='wise-wiki-link user-link-people' title='張衛'>張衛</A>。原來<A HREF='../人物/張衛.html' class='wise-wiki-link user-link-people' title='張衛'>衛</A>知二將敗走，諸營已失，半夜棄關，奔回去了。 <A HREF='../人物/曹操.html' class='wise-wiki-link user-link-people' title='曹操'>曹操</A>遂得陽平關並諸寨。</P>
<P class=wise-wiki><A HREF='../人物/張衛.html' class='wise-wiki-link user-link-people' title='張衛'>張衛</A>、<A HREF='../人物/楊任.html' class='wise-wiki-link user-link-people' title='楊任'>楊任</A>回見<A HREF='../人物/張魯.html' class='wise-wiki-link user-link-people' title='張魯'>張魯</A>。 <A HREF='../人物/張衛.html' class='wise-wiki-link user-link-people' title='張衛'>衛</A>言二將失了隘口，因此守關不住。 <A HREF='../人物/張魯.html' class='wise-wiki-link user-link-people' title='張魯'>張魯</A>大怒，欲斬<A HREF='../人物/楊任.html' class='wise-wiki-link user-link-people' title='楊任'>楊任</A>。 <A HREF='../人物/楊任.html' class='wise-wiki-link user-link-people' title='楊任'>任</A>曰：“<A HREF='../人物/楊任.html' class='wise-wiki-link user-link-people' title='楊任'>某</A>曾諫<A HREF='../人物/楊昂.html' class='wise-wiki-link user-link-people' title='楊昂'>楊昂</A>，休追<A HREF='../人物/曹操.html' class='wise-wiki-link user-link-people' title='曹操'>操</A>兵。<A HREF='../人物/楊昂.html' class='wise-wiki-link user-link-people' title='楊昂'>他</A>不肯聽信，故有此敗。<A HREF='../人物/楊任.html' class='wise-wiki-link user-link-people' title='楊任'>任</A>再乞一軍前去挑戰，必斬<A HREF='../人物/曹操.html' class='wise-wiki-link user-link-people' title='曹操'>曹操</A>。如不勝，甘當軍令。”<A HREF='../人物/張魯.html' class='wise-wiki-link user-link-people' title='張魯'>張魯</A>取了軍令狀。 <A HREF='../人物/楊任.html' class='wise-wiki-link user-link-people' title='楊任'>楊任</A>上馬，引二萬軍離南鄭下寨。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>提軍將進，先令<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>領五千軍，往南鄭路上哨探，正迎著<A HREF='../人物/楊任.html' class='wise-wiki-link user-link-people' title='楊任'>楊任</A>軍馬，兩軍擺開。 <A HREF='../人物/楊任.html' class='wise-wiki-link user-link-people' title='楊任'>任</A>遣部將<A HREF='../人物/昌奇.html' class='wise-wiki-link user-link-people' title='昌奇'>昌奇</A>出馬，與<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>交鋒；戰不三合，被<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>一刀斬於馬下。 <A HREF='../人物/楊任.html' class='wise-wiki-link user-link-people' title='楊任'>楊任</A>自挺槍出馬，與<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>戰三十餘合，不分勝負。 <A HREF='../人物/夏侯淵.html' class='wise-wiki-link user-link-people' title='夏侯淵'>淵</A>佯敗而走，<A HREF='../人物/楊任.html' class='wise-wiki-link user-link-people' title='楊任'>任</A>從後追來；被<A HREF='../人物/夏侯淵.html' class='wise-wiki-link user-link-people' title='夏侯淵'>淵</A>用拖刀計，斬於馬下。軍士大敗而回。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>知<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>斬了<A HREF='../人物/楊任.html' class='wise-wiki-link user-link-people' title='楊任'>楊任</A>，即時進兵，直抵南鄭下寨。 <A HREF='../人物/張魯.html' class='wise-wiki-link user-link-people' title='張魯'>張魯</A>慌聚文武商議。 <A HREF='../人物/閻圃.html' class='wise-wiki-link user-link-people' title='閻圃'>閻圃</A>曰：“某保<A HREF='../人物/龐德.html' class='wise-wiki-link user-link-people' title='龐德'>一人</A>，可敵<A HREF='../人物/曹操.html' class='wise-wiki-link user-link-people' title='曹操'>曹操</A>手下諸將。”<A HREF='../人物/張魯.html' class='wise-wiki-link user-link-people' title='張魯'>魯</A>問是誰。 <A HREF='../人物/閻圃.html' class='wise-wiki-link user-link-people' title='閻圃'>圃</A>曰：“南安<A HREF='../人物/龐德.html' class='wise-wiki-link user-link-people' title='龐德'>龐德</A>，前隨<A HREF='../人物/馬超.html' class='wise-wiki-link user-link-people' title='馬超'>馬超</A>，投降<A HREF='../人物/張魯.html' class='wise-wiki-link user-link-people' title='張魯'>主公</A>；後<A HREF='../人物/馬超.html' class='wise-wiki-link user-link-people' title='馬超'>馬超</A>往西川，<A HREF='../人物/龐德.html' class='wise-wiki-link user-link-people' title='龐德'>龐德</A>臥病不曾行。現今蒙<A HREF='../人物/張魯.html' class='wise-wiki-link user-link-people' title='張魯'>主公</A>恩養，何不令<A HREF='../人物/龐德.html' class='wise-wiki-link user-link-people' title='龐德'>此人</A>去？”</P>
<P class=wise-wiki><A HREF='../人物/張魯.html' class='wise-wiki-link user-link-people' title='張魯'>張魯</A>大喜，即召<A HREF='../人物/龐德.html' class='wise-wiki-link user-link-people' title='龐德'>龐德</A>至，厚加賞勞；點一萬軍馬，令<A HREF='../人物/龐德.html' class='wise-wiki-link user-link-people' title='龐德'>龐德</A>出。離城十餘里，與<A HREF='../人物/曹操.html' class='wise-wiki-link user-link-people' title='曹操'>曹兵</A>相對，<A HREF='../人物/龐德.html' class='wise-wiki-link user-link-people' title='龐德'>龐德</A>出馬搦戰。 <A HREF='../人物/曹操.html' class='wise-wiki-link user-link-people' title='曹操'>曹操</A>在渭橋時，深知<A HREF='../人物/龐德.html' class='wise-wiki-link user-link-people' title='龐德'>龐德</A>之勇，乃囑諸將曰：“<A HREF='../人物/龐德.html' class='wise-wiki-link user-link-people' title='龐德'>龐德</A>乃西涼勇將，原屬<A HREF='../人物/馬超.html' class='wise-wiki-link user-link-people' title='馬超'>馬超</A>；今雖依<A HREF='../人物/張魯.html' class='wise-wiki-link user-link-people' title='張魯'>張魯</A>未稱其心。<A HREF='../人物/曹操.html' class='wise-wiki-link user-link-people' title='曹操'>吾</A>欲得<A HREF='../人物/龐德.html' class='wise-wiki-link user-link-people' title='龐德'>此人</A>。汝等須皆與緩鬥，使其力乏，然後擒之。”</P>
<P class=wise-wiki><A HREF='../人物/張郃.html' class='wise-wiki-link user-link-people' title='張郃'>張郃</A>先出，戰了數合便退。 <A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>也戰數合退了。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>又戰三五合也退了。臨後<A HREF='../人物/許褚.html' class='wise-wiki-link user-link-people' title='許褚'>許褚</A>戰五十餘合亦退。 <A HREF='../人物/龐德.html' class='wise-wiki-link user-link-people' title='龐德'>龐德</A>力戰四將，並無懼怯。各將皆於<A HREF='../人物/曹操.html' class='wise-wiki-link user-link-people' title='曹操'>操</A>前誇<A HREF='../人物/龐德.html' class='wise-wiki-link user-link-people' title='龐德'>龐德</A>好武藝。 <A HREF='../人物/曹操.html' class='wise-wiki-link user-link-people' title='曹操'>曹操</A>心中大喜，與眾將商議：“如何得<A HREF='../人物/龐德.html' class='wise-wiki-link user-link-people' title='龐德'>此人</A>降？”<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“某知<A HREF='../人物/張魯.html' class='wise-wiki-link user-link-people' title='張魯'>張魯</A>手下，有一謀士<A HREF='../人物/楊松.html' class='wise-wiki-link user-link-people' title='楊松'>楊松</A>。<A HREF='../人物/楊松.html' class='wise-wiki-link user-link-people' title='楊松'>其人</A>極貪賄賂。今可暗以金帛送之，使譖<A HREF='../人物/龐德.html' class='wise-wiki-link user-link-people' title='龐德'>龐德</A>於<A HREF='../人物/張魯.html' class='wise-wiki-link user-link-people' title='張魯'>張魯</A>，便可圖矣。”<A HREF='../人物/曹操.html' class='wise-wiki-link user-link-people' title='曹操'>操</A>曰：“何由得入南鄭？”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“來日交鋒詐敗佯輸棄寨而走，使<A HREF='../人物/龐德.html' class='wise-wiki-link user-link-people' title='龐德'>龐德</A>據我寨，我卻於夤夜引兵劫寨；<A HREF='../人物/龐德.html' class='wise-wiki-link user-link-people' title='龐德'>龐德</A>必退入城，卻選一能言軍士，扮作彼軍，雜在陣中，便得入城。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>聽其計，選一精細軍士，重加賞賜，付與金掩心甲一付，令披在貼肉，外穿漢中軍士號衣，先於半路上等侯。次日，先撥<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>兩枝軍，遠去埋伏；卻教<A HREF='../人物/徐晃.html' class='wise-wiki-link user-link-people' title='徐晃'>徐晃</A>挑戰，不數合敗走。 <A HREF='../人物/龐德.html' class='wise-wiki-link user-link-people' title='龐德'>龐德</A>招軍掩殺，<A HREF='../人物/曹操.html' class='wise-wiki-link user-link-people' title='曹操'>曹兵</A>盡退。 <A HREF='../人物/龐德.html' class='wise-wiki-link user-link-people' title='龐德'>龐德</A>卻奪了<A HREF='../人物/曹操.html' class='wise-wiki-link user-link-people' title='曹操'>曹操</A>寨柵。見寨中糧草極多，大喜，即時申報<A HREF='../人物/張魯.html' class='wise-wiki-link user-link-people' title='張魯'>張魯</A>；一面在寨中設宴慶賀。</P>
<P class=wise-wiki>當夜二更之後，忽然三路火起：正中是<A HREF='../人物/徐晃.html' class='wise-wiki-link user-link-people' title='徐晃'>徐晃</A>、<A HREF='../人物/許褚.html' class='wise-wiki-link user-link-people' title='許褚'>許褚</A>；左<A HREF='../人物/張郃.html' class='wise-wiki-link user-link-people' title='張郃'>張郃</A>，右<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>。三路軍馬，齊來劫寨。 <A HREF='../人物/龐德.html' class='wise-wiki-link user-link-people' title='龐德'>龐德</A>不及提備，只得上馬衝殺出來，望城而走。背後三路兵追來。 <A HREF='../人物/龐德.html' class='wise-wiki-link user-link-people' title='龐德'>龐德</A>即喚開城門，領兵一擁而入。</P>
<P class=wise-wiki>此時細作已雜到城中，迳投<A HREF='../人物/楊松.html' class='wise-wiki-link user-link-people' title='楊松'>楊松</A>府下謁見，具說：“魏公<A HREF='../人物/曹操.html' class='wise-wiki-link user-link-people' title='曹操'>曹丞相</A>久聞盛德，特使某送金甲為信。更有密書呈上。”<A HREF='../人物/楊松.html' class='wise-wiki-link user-link-people' title='楊松'>松</A>大喜，看了密書中言語，謂細作曰：“上覆<A HREF='../人物/曹操.html' class='wise-wiki-link user-link-people' title='曹操'>魏公</A>，但請放心。某自有良策奉報。”打發來人先回，便連夜入見<A HREF='../人物/張魯.html' class='wise-wiki-link user-link-people' title='張魯'>張魯</A>，說<A HREF='../人物/龐德.html' class='wise-wiki-link user-link-people' title='龐德'>龐德</A>受了<A HREF='../人物/曹操.html' class='wise-wiki-link user-link-people' title='曹操'>曹操</A>賄賂，賣此一陣。 <A HREF='../人物/張魯.html' class='wise-wiki-link user-link-people' title='張魯'>張魯</A>大怒，喚<A HREF='../人物/龐德.html' class='wise-wiki-link user-link-people' title='龐德'>龐德</A>責罵，欲斬之。 <A HREF='../人物/閻圃.html' class='wise-wiki-link user-link-people' title='閻圃'>閻圃</A>苦諫。 <A HREF='../人物/張魯.html' class='wise-wiki-link user-link-people' title='張魯'>張魯</A>曰：“你來日出戰，不勝必斬！”<A HREF='../人物/龐德.html' class='wise-wiki-link user-link-people' title='龐德'>龐德</A>抱恨而退。</P>
<P class=wise-wiki>次日，<A HREF='../人物/曹操.html' class='wise-wiki-link user-link-people' title='曹操'>曹兵</A>攻城，<A HREF='../人物/龐德.html' class='wise-wiki-link user-link-people' title='龐德'>龐德</A>引兵衝出。 <A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/許褚.html' class='wise-wiki-link user-link-people' title='許褚'>許褚</A>交戰。 <A HREF='../人物/許褚.html' class='wise-wiki-link user-link-people' title='許褚'>褚</A>詐敗，<A HREF='../人物/龐德.html' class='wise-wiki-link user-link-people' title='龐德'>龐德</A>趕來。 <A HREF='../人物/曹操.html' class='wise-wiki-link user-link-people' title='曹操'>操</A>自乘馬於山坡上喚曰：“<A HREF='../人物/龐德.html' class='wise-wiki-link user-link-people' title='龐德'>龐令名</A>何不早降？”<A HREF='../人物/龐德.html' class='wise-wiki-link user-link-people' title='龐德'>龐德</A>尋思：“拏住<A HREF='../人物/曹操.html' class='wise-wiki-link user-link-people' title='曹操'>曹操</A>，抵一千員上將！”遂飛馬上坡。一聲喊起，天崩地塌，連人和馬，跌入陷坑去；四壁鉤索一齊上前，活捉了<A HREF='../人物/龐德.html' class='wise-wiki-link user-link-people' title='龐德'>龐德</A>，押上坡來。 <A HREF='../人物/曹操.html' class='wise-wiki-link user-link-people' title='曹操'>曹操</A>下馬，叱退軍士，親釋其縛，問<A HREF='../人物/龐德.html' class='wise-wiki-link user-link-people' title='龐德'>龐德</A>肯降否。 <A HREF='../人物/龐德.html' class='wise-wiki-link user-link-people' title='龐德'>龐德</A>尋思<A HREF='../人物/張魯.html' class='wise-wiki-link user-link-people' title='張魯'>張魯</A>不仁，情願拜降。 <A HREF='../人物/曹操.html' class='wise-wiki-link user-link-people' title='曹操'>曹操</A>親扶上馬，共回大寨，故意教城上望見。人報<A HREF='../人物/張魯.html' class='wise-wiki-link user-link-people' title='張魯'>張魯</A>，<A HREF='../人物/龐德.html' class='wise-wiki-link user-link-people' title='龐德'>德</A>與<A HREF='../人物/曹操.html' class='wise-wiki-link user-link-people' title='曹操'>操</A>並馬而行。 <A HREF='../人物/張魯.html' class='wise-wiki-link user-link-people' title='張魯'>魯</A>益信<A HREF='../人物/楊松.html' class='wise-wiki-link user-link-people' title='楊松'>楊松</A>之言為實。</P>
<P class=wise-wiki>次日，<A HREF='../人物/曹操.html' class='wise-wiki-link user-link-people' title='曹操'>曹操</A>三面豎立雲梯，飛炮攻打。 <A HREF='../人物/張魯.html' class='wise-wiki-link user-link-people' title='張魯'>張魯</A>見其勢已極，與弟<A HREF='../人物/張衛.html' class='wise-wiki-link user-link-people' title='張衛'>張衛</A>商議。 <A HREF='../人物/張衛.html' class='wise-wiki-link user-link-people' title='張衛'>衛</A>曰：“放火盡燒倉廩府庫，出奔南山去守巴中可也。”<A HREF='../人物/楊松.html' class='wise-wiki-link user-link-people' title='楊松'>楊松</A>曰：“不如開門投降。”<A HREF='../人物/張魯.html' class='wise-wiki-link user-link-people' title='張魯'>張魯</A>猶豫未定。 <A HREF='../人物/張衛.html' class='wise-wiki-link user-link-people' title='張衛'>衛</A>曰：“只是燒了便行。”<A HREF='../人物/張魯.html' class='wise-wiki-link user-link-people' title='張魯'>張魯</A>曰：“我向本欲歸命國家，而意未得達；今不得已而出奔，倉廩府庫，國家之有，不可廢也。”遂盡封鎖。</P>
<P class=wise-wiki>是夜二更，<A HREF='../人物/張魯.html' class='wise-wiki-link user-link-people' title='張魯'>張魯</A>引全家老小，開南門殺出。 <A HREF='../人物/曹操.html' class='wise-wiki-link user-link-people' title='曹操'>曹操</A>教休追趕，提兵入南鄭；見魯封閉庫藏，心甚憐之，遂差人往巴中，勸使投降。 <A HREF='../人物/張魯.html' class='wise-wiki-link user-link-people' title='張魯'>張魯</A>欲降，<A HREF='../人物/張衛.html' class='wise-wiki-link user-link-people' title='張衛'>張衛</A>不肯。 <A HREF='../人物/楊松.html' class='wise-wiki-link user-link-people' title='楊松'>楊松</A>以密書報<A HREF='../人物/曹操.html' class='wise-wiki-link user-link-people' title='曹操'>操</A>，便教進兵，<A HREF='../人物/楊松.html' class='wise-wiki-link user-link-people' title='楊松'>松</A>為內應。 <A HREF='../人物/曹操.html' class='wise-wiki-link user-link-people' title='曹操'>操</A>得書，親自引兵往巴中。 <A HREF='../人物/張魯.html' class='wise-wiki-link user-link-people' title='張魯'>張魯</A>使弟<A HREF='../人物/張衛.html' class='wise-wiki-link user-link-people' title='張衛'>衛</A>領兵出敵，與<A HREF='../人物/許褚.html' class='wise-wiki-link user-link-people' title='許褚'>許褚</A>交鋒；被<A HREF='../人物/許褚.html' class='wise-wiki-link user-link-people' title='許褚'>褚</A>斬於馬下。敗軍回報<A HREF='../人物/張魯.html' class='wise-wiki-link user-link-people' title='張魯'>張魯</A>，<A HREF='../人物/張魯.html' class='wise-wiki-link user-link-people' title='張魯'>魯</A>欲堅守。 <A HREF='../人物/楊松.html' class='wise-wiki-link user-link-people' title='楊松'>楊松</A>曰：“今若不出，坐以待斃矣。<A HREF='../人物/楊松.html' class='wise-wiki-link user-link-people' title='楊松'>某</A>守城，<A HREF='../人物/張魯.html' class='wise-wiki-link user-link-people' title='張魯'>主公</A>當親與決一死戰。”</P>
<P class=wise-wiki><A HREF='../人物/張魯.html' class='wise-wiki-link user-link-people' title='張魯'>魯</A>從之。 <A HREF='../人物/閻圃.html' class='wise-wiki-link user-link-people' title='閻圃'>閻圃</A>諫<A HREF='../人物/張魯.html' class='wise-wiki-link user-link-people' title='張魯'>魯</A>休出。 <A HREF='../人物/張魯.html' class='wise-wiki-link user-link-people' title='張魯'>魯</A>不聽，遂引軍出迎。未及交鋒，後軍已走。 <A HREF='../人物/張魯.html' class='wise-wiki-link user-link-people' title='張魯'>張魯</A>急退，背後<A HREF='../人物/曹操.html' class='wise-wiki-link user-link-people' title='曹操'>曹兵</A>趕來。 <A HREF='../人物/張魯.html' class='wise-wiki-link user-link-people' title='張魯'>魯</A>到城下，<A HREF='../人物/楊松.html' class='wise-wiki-link user-link-people' title='楊松'>楊松</A>閉門不納。 <A HREF='../人物/張魯.html' class='wise-wiki-link user-link-people' title='張魯'>張魯</A>無路可走，<A HREF='../人物/曹操.html' class='wise-wiki-link user-link-people' title='曹操'>操</A>從後追至，大叫：“何不早降！”<A HREF='../人物/張魯.html' class='wise-wiki-link user-link-people' title='張魯'>魯</A>乃下馬投拜。 <A HREF='../人物/曹操.html' class='wise-wiki-link user-link-people' title='曹操'>操</A>大喜；念其封倉庫之心，優禮相待，封<A HREF='../人物/張魯.html' class='wise-wiki-link user-link-people' title='張魯'>魯</A>為鎮南將軍。 <A HREF='../人物/閻圃.html' class='wise-wiki-link user-link-people' title='閻圃'>閻圃</A>等皆封列侯。於是漢中皆平。 <A HREF='../人物/曹操.html' class='wise-wiki-link user-link-people' title='曹操'>曹操</A>傳令各郡分設太守，置都尉，大賞士卒。惟有<A HREF='../人物/楊松.html' class='wise-wiki-link user-link-people' title='楊松'>楊松</A>賣主求榮，即命斬之於市曹示眾。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>妨賢賣主逞奇功，</P>
<P class='wise-wiki user-poem'>積得金銀總是空。</P>
<P class='wise-wiki user-poem'>家未榮華身受戮，</P>
<P class='wise-wiki user-poem'>令人千載笑楊松。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>已得東川。主簿<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>進曰：“<A HREF='../人物/劉備.html' class='wise-wiki-link user-link-people' title='劉備'>劉備</A>以詐力取<A HREF='../人物/劉璋.html' class='wise-wiki-link user-link-people' title='劉璋'>劉璋</A>，蜀人尚未歸心。今<A HREF='../人物/曹操.html' class='wise-wiki-link user-link-people' title='曹操'>主公</A>已得漢中，益州震動。可速進兵攻之，勢必瓦解。知者貴於乘時，時不可失也。”<A HREF='../人物/曹操.html' class='wise-wiki-link user-link-people' title='曹操'>曹操</A>歎曰：“人苦不知足，<A HREF='../典故/既得隴，复望蜀.html' class='wise-wiki-link user-link-quotation' title='既得隴，复望蜀'>既得隴，复望蜀</A>耶？”<A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬仲達</A>之言是也。若少遲緩，<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>明於治國而為相，<A HREF='../人物/關羽.html' class='wise-wiki-link user-link-people' title='關羽'>關</A><A HREF='../人物/張飛.html' class='wise-wiki-link user-link-people' title='張飛'>張</A>等勇冠三軍而為將，蜀民既定，據守關隘，不可犯矣。”<A HREF='../人物/曹操.html' class='wise-wiki-link user-link-people' title='曹操'>操</A>曰：“士卒遠涉勞苦，且宜存卹。”遂按兵不動。</P>
<P class=wise-wiki>卻說西川百姓，聽知<A HREF='../人物/曹操.html' class='wise-wiki-link user-link-people' title='曹操'>曹操</A>已取東川，料必來取西川，一日之間，數遍驚恐。 <A HREF='../人物/劉備.html' class='wise-wiki-link user-link-people' title='劉備'>玄德</A>請<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>商議。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>有一計，<A HREF='../人物/曹操.html' class='wise-wiki-link user-link-people' title='曹操'>曹操</A>自退。”<A HREF='../人物/劉備.html' class='wise-wiki-link user-link-people' title='劉備'>玄德</A>問何計。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>分軍屯合淝，懼<A HREF='../人物/孫權.html' class='wise-wiki-link user-link-people' title='孫權'>孫權</A>也。今我若分江夏、長沙、桂陽三郡還吳，遣舌辯之士，陳說利害，令吳起兵襲合淝，牽動其勢，<A HREF='../人物/曹操.html' class='wise-wiki-link user-link-people' title='曹操'>操</A>必勒兵南向矣。”<A HREF='../人物/劉備.html' class='wise-wiki-link user-link-people' title='劉備'>玄德</A>問：“誰可為使？”<A HREF='../人物/伊籍.html' class='wise-wiki-link user-link-people' title='伊籍'>伊籍</A>曰：“某願往。”<A HREF='../人物/劉備.html' class='wise-wiki-link user-link-people' title='劉備'>玄德</A>大喜，遂作書具禮，令<A HREF='../人物/伊籍.html' class='wise-wiki-link user-link-people' title='伊籍'>伊籍</A>先到荊州，知會<A HREF='../人物/關羽.html' class='wise-wiki-link user-link-people' title='關羽'>雲長</A>，然後入吳。到秣棱，來見<A HREF='../人物/孫權.html' class='wise-wiki-link user-link-people' title='孫權'>孫權</A>，先通了姓名。 <A HREF='../人物/孫權.html' class='wise-wiki-link user-link-people' title='孫權'>權</A>召<A HREF='../人物/伊籍.html' class='wise-wiki-link user-link-people' title='伊籍'>籍</A>入。 <A HREF='../人物/伊籍.html' class='wise-wiki-link user-link-people' title='伊籍'>籍</A>見<A HREF='../人物/孫權.html' class='wise-wiki-link user-link-people' title='孫權'>權</A>禮畢，<A HREF='../人物/孫權.html' class='wise-wiki-link user-link-people' title='孫權'>權</A>問曰：“<A HREF='../人物/伊籍.html' class='wise-wiki-link user-link-people' title='伊籍'>汝</A>到此何為？”<A HREF='../人物/伊籍.html' class='wise-wiki-link user-link-people' title='伊籍'>籍</A>曰：“昨承<A HREF='../人物/諸葛瑾.html' class='wise-wiki-link user-link-people' title='諸葛瑾'>諸葛子瑜</A>取長沙等三郡，為<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>不在，有失交割，今傳書送還。所有荊州，南郡零陵，本欲送還；被<A HREF='../人物/曹操.html' class='wise-wiki-link user-link-people' title='曹操'>曹操</A>襲取東川，使<A HREF='../人物/關羽.html' class='wise-wiki-link user-link-people' title='關羽'>關將軍</A>無容身之地。今合淝空虛，望<A HREF='../人物/孫權.html' class='wise-wiki-link user-link-people' title='孫權'>君侯</A>起兵攻之，使<A HREF='../人物/曹操.html' class='wise-wiki-link user-link-people' title='曹操'>曹操</A>撤兵回南。<A HREF='../人物/劉備.html' class='wise-wiki-link user-link-people' title='劉備'>吾主</A>若取了東川，即還荊州全土。”<A HREF='../人物/孫權.html' class='wise-wiki-link user-link-people' title='孫權'>權</A>曰：“汝且歸館舍，容吾商議。”</P>
<P class=wise-wiki><A HREF='../人物/伊籍.html' class='wise-wiki-link user-link-people' title='伊籍'>伊籍</A>退出，<A HREF='../人物/孫權.html' class='wise-wiki-link user-link-people' title='孫權'>權</A>問計於眾謀士。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“此是<A HREF='../人物/劉備.html' class='wise-wiki-link user-link-people' title='劉備'>劉備</A>恐<A HREF='../人物/曹操.html' class='wise-wiki-link user-link-people' title='曹操'>曹操</A>取西川，故為此謀。雖然如此，今因<A HREF='../人物/曹操.html' class='wise-wiki-link user-link-people' title='曹操'>操</A>在漢中，乘勢取合淝，亦是上計。”<A HREF='../人物/孫權.html' class='wise-wiki-link user-link-people' title='孫權'>權</A>從之，發付<A HREF='../人物/伊籍.html' class='wise-wiki-link user-link-people' title='伊籍'>伊籍</A>回蜀去訖，便議起兵攻<A HREF='../人物/曹操.html' class='wise-wiki-link user-link-people' title='曹操'>操</A>今<A HREF='../人物/魯肅.html' class='wise-wiki-link user-link-people' title='魯肅'>魯肅</A>收取長沙、江夏、桂陽三郡，屯兵於陸口；取<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>回；又去餘杭取<A HREF='../人物/凌統.html' class='wise-wiki-link user-link-people' title='凌統'>凌統</A>回。</P>
<P class=wise-wiki>不一日，<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>先到。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>獻策曰：“現今<A HREF='../人物/曹操.html' class='wise-wiki-link user-link-people' title='曹操'>曹操</A>令廬江太守<A HREF='../人物/朱光.html' class='wise-wiki-link user-link-people' title='朱光'>朱光</A>屯兵於皖城，大開稻田，納谷於合淝，以充軍實。今可先取皖城，然後攻合淝。”<A HREF='../人物/孫權.html' class='wise-wiki-link user-link-people' title='孫權'>權</A>曰：“此計甚合吾意。”遂教<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>為先鋒，<A HREF='../人物/蔣欽.html' class='wise-wiki-link user-link-people' title='蔣欽'>蔣欽</A>、<A HREF='../人物/潘璋.html' class='wise-wiki-link user-link-people' title='潘璋'>潘璋</A>為合後；<A HREF='../人物/孫權.html' class='wise-wiki-link user-link-people' title='孫權'>權</A>自引<A HREF='../人物/周泰.html' class='wise-wiki-link user-link-people' title='周泰'>周泰</A>、<A HREF='../人物/陳武.html' class='wise-wiki-link user-link-people' title='陳武'>陳武</A>、<A HREF='../人物/董襲.html' class='wise-wiki-link user-link-people' title='董襲'>董襲</A>、<A HREF='../人物/徐盛.html' class='wise-wiki-link user-link-people' title='徐盛'>徐盛</A>為中軍。時<A HREF='../人物/程普.html' class='wise-wiki-link user-link-people' title='程普'>程普</A>、<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>、<A HREF='../人物/韓當.html' class='wise-wiki-link user-link-people' title='韓當'>韓當</A>在各處鎮守，都未隨徵。</P>
<P class=wise-wiki>卻說軍馬渡江，取和州，迳到皖城。皖城太守<A HREF='../人物/朱光.html' class='wise-wiki-link user-link-people' title='朱光'>朱光</A>，使人往合淝求救；一面固守城池，堅壁不出。 <A HREF='../人物/孫權.html' class='wise-wiki-link user-link-people' title='孫權'>權</A>自到城下看時，城上箭如雨發，射中<A HREF='../人物/孫權.html' class='wise-wiki-link user-link-people' title='孫權'>孫權</A>麾蓋。 <A HREF='../人物/孫權.html' class='wise-wiki-link user-link-people' title='孫權'>權</A>回寨，問眾將曰：“如何取得皖城？”<A HREF='../人物/董襲.html' class='wise-wiki-link user-link-people' title='董襲'>董襲</A>曰：“可差軍士築起士山攻之。”<A HREF='../人物/徐盛.html' class='wise-wiki-link user-link-people' title='徐盛'>徐盛</A>曰：“可豎雲梯，造虹橋，下觀城中而攻之。”<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>曰：“此法皆費日月而成，合淝救軍一至，不可圖矣。今我軍初到，士氣方銳，正可乘此銳氣，奮力攻擊。來日平明進兵，午未時便當破城。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>從之。次日五更，飯畢，三軍大進。城上矢石齊下。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>手執鐵練，冒矢石而上。 <A HREF='../人物/朱光.html' class='wise-wiki-link user-link-people' title='朱光'>朱光</A>令弓拏手齊射，<A HREF='../人物/甘寧.html' class='wise-wiki-link user-link-people' title='甘寧'>甘寧</A>撥開箭林，一練打倒<A HREF='../人物/朱光.html' class='wise-wiki-link user-link-people' title='朱光'>朱光</A>。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>親自擂鼓。士卒皆一擁而上，亂刀砍死<A HREF='../人物/朱光.html' class='wise-wiki-link user-link-people' title='朱光'>朱光</A>。餘眾多降，得了皖城，方才辰時。 <A HREF='../人物/張遼.html' class='wise-wiki-link user-link-people' title='張遼'>張遼</A>引軍至半路，哨馬回報皖城已失。 <A HREF='../人物/張遼.html' class='wise-wiki-link user-link-people' title='張遼'>遼</A>即回兵歸合淝。</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>入皖城，<A HREF='../人物/凌統.html' class='wise-wiki-link user-link-people' title='凌統'>凌統</A>亦引軍到。 <A HREF='../人物/孫權.html' class='wise-wiki-link user-link-people' title='孫權'>權</A>慰勞畢，大犒三軍，重賞<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>諸將，設宴慶功。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>遜<A HREF='../人物/甘寧.html' class='wise-wiki-link user-link-people' title='甘寧'>甘寧</A>上坐，盛稱其功勞。酒至半酣，<A HREF='../人物/凌統.html' class='wise-wiki-link user-link-people' title='凌統'>凌統</A>想起<A HREF='../人物/甘寧.html' class='wise-wiki-link user-link-people' title='甘寧'>甘寧</A><A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>殺父之仇</A>，又見<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>誇美之，心中大怒，瞪目直視良久，忽拔左右所佩之劍，立於筵上曰：“筵前無樂，看吾舞劍。”<A HREF='../人物/甘寧.html' class='wise-wiki-link user-link-people' title='甘寧'>甘寧</A>知其意，推開席桌起身，兩手取兩枝戟挾定，縱步出曰：“看我筵前使戟。”<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>見二人各無好意；便一手挽牌，一手提刀，立於其中曰：“二公雖能，皆不如我巧也。”說罷，舞起刀牌，將二人分於兩下。</P>
<P class=wise-wiki>早有人報知<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>慌跨馬，直至筵前。眾將見<A HREF='../人物/孫權.html' class='wise-wiki-link user-link-people' title='孫權'>權</A>至，方各放下軍器。 <A HREF='../人物/孫權.html' class='wise-wiki-link user-link-people' title='孫權'>權</A>曰：“吾常言二人休念<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>舊仇</A>，今日又何如此？”<A HREF='../人物/凌統.html' class='wise-wiki-link user-link-people' title='凌統'>凌統</A>哭拜於地。 <A HREF='../人物/孫權.html' class='wise-wiki-link user-link-people' title='孫權'>孫權</A>再三勸止。至次日，起兵進取合淝，三軍盡發。</P>
<P class=wise-wiki><A HREF='../人物/張遼.html' class='wise-wiki-link user-link-people' title='張遼'>張遼</A>為失了皖城，回到合淝，心中愁悶。忽<A HREF='../人物/曹操.html' class='wise-wiki-link user-link-people' title='曹操'>曹操</A>差<A HREF='../人物/薛悌.html' class='wise-wiki-link user-link-people' title='薛悌'>薛悌</A>送木匣一個，上有<A HREF='../人物/曹操.html' class='wise-wiki-link user-link-people' title='曹操'>操</A>封，傍書云：</P>
<DIV class='wise-wiki-p user-letter'><P class='wise-wiki user-letter'>“賊來乃發”。</P></DIV>
<P class=wise-wiki>是日報說“<A HREF='../人物/孫權.html' class='wise-wiki-link user-link-people' title='孫權'>孫權</A>自引十萬大軍，來攻合淝。”<A HREF='../人物/張遼.html' class='wise-wiki-link user-link-people' title='張遼'>張遼</A>便開匣觀之。內書云：</P>
<DIV class='wise-wiki-p user-letter'><P class='wise-wiki user-letter'>“若<A HREF='../人物/孫權.html' class='wise-wiki-link user-link-people' title='孫權'>孫權</A>至，<A HREF='../人物/張遼.html' class='wise-wiki-link user-link-people' title='張遼'>張</A>、<A HREF='../人物/李典.html' class='wise-wiki-link user-link-people' title='李典'>李</A>二將軍出戰，<A HREF='../人物/樂進.html' class='wise-wiki-link user-link-people' title='樂進'>樂將軍</A>守城。”</P></DIV>
<P class=wise-wiki><A HREF='../人物/張遼.html' class='wise-wiki-link user-link-people' title='張遼'>張遼</A>將教帖與<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>觀之。 <A HREF='../人物/樂進.html' class='wise-wiki-link user-link-people' title='樂進'>樂進</A>曰：“<A HREF='../人物/張遼.html' class='wise-wiki-link user-link-people' title='張遼'>將軍</A>之意若何？”<A HREF='../人物/張遼.html' class='wise-wiki-link user-link-people' title='張遼'>張遼</A>曰：“<A HREF='../人物/曹操.html' class='wise-wiki-link user-link-people' title='曹操'>主公</A>遠征在外，吳兵以為破我必矣。今可發兵出迎，奮力與戰，折其鋒銳，以安眾心，然後可守也。”</P>
<P class=wise-wiki><A HREF='../人物/李典.html' class='wise-wiki-link user-link-people' title='李典'>李典</A>素與<A HREF='../人物/張遼.html' class='wise-wiki-link user-link-people' title='張遼'>張遼</A>不睦，聞<A HREF='../人物/張遼.html' class='wise-wiki-link user-link-people' title='張遼'>遼</A>此言，默然不答。 <A HREF='../人物/樂進.html' class='wise-wiki-link user-link-people' title='樂進'>樂進</A>見<A HREF='../人物/李典.html' class='wise-wiki-link user-link-people' title='李典'>李典</A>不語，便道：“賊眾我寡，難以迎敵，不如堅守。”<A HREF='../人物/張遼.html' class='wise-wiki-link user-link-people' title='張遼'>張遼</A>曰：“公等皆是私意，不顧公事。吾今自出迎敵，決一死戰。”便教左右備馬。 <A HREF='../人物/李典.html' class='wise-wiki-link user-link-people' title='李典'>李典</A>慨然而起曰：“<A HREF='../人物/張遼.html' class='wise-wiki-link user-link-people' title='張遼'>將軍</A>如此，<A HREF='../人物/李典.html' class='wise-wiki-link user-link-people' title='李典'>典</A>豈敢以私憾而忘公事乎？願聽指揮。”<A HREF='../人物/張遼.html' class='wise-wiki-link user-link-people' title='張遼'>張遼</A>大喜曰：“既<A HREF='../人物/李典.html' class='wise-wiki-link user-link-people' title='李典'>曼成</A>肯相助，來日引一軍於逍遙津北埋伏；待吳兵殺過來，可先斷小師橋，<A HREF='../人物/張遼.html' class='wise-wiki-link user-link-people' title='張遼'>吾</A>與<A HREF='../人物/樂進.html' class='wise-wiki-link user-link-people' title='樂進'>樂文謙</A>擊之。”<A HREF='../人物/李典.html' class='wise-wiki-link user-link-people' title='李典'>李典</A>領命，自去點軍埋伏。</P>
<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>令<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>為前隊，自與<A HREF='../人物/凌統.html' class='wise-wiki-link user-link-people' title='凌統'>凌統</A>居中。其餘諸將陸續進發，望合淝殺來。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>前隊兵進，正與<A HREF='../人物/樂進.html' class='wise-wiki-link user-link-people' title='樂進'>樂進</A>相迎。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>出馬與<A HREF='../人物/樂進.html' class='wise-wiki-link user-link-people' title='樂進'>樂進</A>交鋒，戰不數合，<A HREF='../人物/樂進.html' class='wise-wiki-link user-link-people' title='樂進'>樂進</A>詐敗而走。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>招呼<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>一齊引軍趕去。 <A HREF='../人物/孫權.html' class='wise-wiki-link user-link-people' title='孫權'>孫權</A>在第二隊，聽得前軍得勝，催兵行兵至逍遙津北，忽聞連珠炮響，左邊<A HREF='../人物/張遼.html' class='wise-wiki-link user-link-people' title='張遼'>張遼</A>一軍殺來，右邊<A HREF='../人物/李典.html' class='wise-wiki-link user-link-people' title='李典'>李典</A>一軍殺來。 <A HREF='../人物/孫權.html' class='wise-wiki-link user-link-people' title='孫權'>孫權</A>大驚，急令人喚<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>回救時，<A HREF='../人物/張遼.html' class='wise-wiki-link user-link-people' title='張遼'>張遼</A>兵已到。 <A HREF='../人物/凌統.html' class='wise-wiki-link user-link-people' title='凌統'>凌統</A>手下，止有三百餘騎，當不得曹軍勢如山倒。 <A HREF='../人物/凌統.html' class='wise-wiki-link user-link-people' title='凌統'>凌統</A>大呼曰：“<A HREF='../人物/孫權.html' class='wise-wiki-link user-link-people' title='孫權'>主公</A>何不速渡小師橋！”</P>
<P class=wise-wiki>言未畢，<A HREF='../人物/張遼.html' class='wise-wiki-link user-link-people' title='張遼'>張遼</A>引二千餘騎，當先殺至。 <A HREF='../人物/凌統.html' class='wise-wiki-link user-link-people' title='凌統'>凌統</A>翻身死戰。 <A HREF='../人物/孫權.html' class='wise-wiki-link user-link-people' title='孫權'>孫權</A>縱馬上橋，橋南已拆丈餘，並無一片板。 <A HREF='../人物/孫權.html' class='wise-wiki-link user-link-people' title='孫權'>孫權</A>驚手足無措。牙將<A HREF='../人物/谷利.html' class='wise-wiki-link user-link-people' title='谷利'>谷利</A>大呼曰：“<A HREF='../人物/孫權.html' class='wise-wiki-link user-link-people' title='孫權'>主公</A>可將馬退後，再放馬向前，跳過橋去。”<A HREF='../人物/孫權.html' class='wise-wiki-link user-link-people' title='孫權'>孫權</A>收回馬來有三丈余遠，然後縱轡加鞭，那馬一跳飛過橋南。後人有詩曰：</P>
<DIV class='wise-wiki-p user-poem'><P class='wise-wiki user-poem'>的盧當日跳檀溪；</P>
<P class='wise-wiki user-poem'>又見吳侯敗合淝。</P>
<P class='wise-wiki user-poem'>退後著鞭馳駿騎，</P>
<P class='wise-wiki user-poem'>逍遙津上玉龍飛。</P></DIV>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>跳過橋南，<A HREF='../人物/徐盛.html' class='wise-wiki-link user-link-people' title='徐盛'>徐盛</A>、<A HREF='../人物/董襲.html' class='wise-wiki-link user-link-people' title='董襲'>董襲</A>駕舟相迎。 <A HREF='../人物/凌統.html' class='wise-wiki-link user-link-people' title='凌統'>凌統</A>、<A HREF='../人物/谷利.html' class='wise-wiki-link user-link-people' title='谷利'>谷利</A>扺住<A HREF='../人物/張遼.html' class='wise-wiki-link user-link-people' title='張遼'>張遼</A>。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>、<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>引軍回救，卻被<A HREF='../人物/樂進.html' class='wise-wiki-link user-link-people' title='樂進'>樂進</A>從後追來，<A HREF='../人物/李典.html' class='wise-wiki-link user-link-people' title='李典'>李典</A>又截住廝殺，吳兵折了大半。 <A HREF='../人物/凌統.html' class='wise-wiki-link user-link-people' title='凌統'>凌統</A>所領三百餘人，盡被殺死。 <A HREF='../人物/凌統.html' class='wise-wiki-link user-link-people' title='凌統'>統</A>身中數槍，殺到橋邊，橋已拆斷，繞河而逃。 <A HREF='../人物/孫權.html' class='wise-wiki-link user-link-people' title='孫權'>孫權</A>在舟中望見，急令<A HREF='../人物/董襲.html' class='wise-wiki-link user-link-people' title='董襲'>董襲</A>棹舟接之，乃得渡回。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>、<A HREF='../人物/甘寧.html' class='wise-wiki-link user-link-people' title='甘寧'>甘寧</A>皆死命逃過河南。這一陣殺得江南人人害怕；聞<A HREF='../人物/張遼.html' class='wise-wiki-link user-link-people' title='張遼'>張遼</A>大名，小兒也不敢夜啼。眾將保護<A HREF='../人物/孫權.html' class='wise-wiki-link user-link-people' title='孫權'>孫權</A>回營。 <A HREF='../人物/孫權.html' class='wise-wiki-link user-link-people' title='孫權'>權</A>乃重賞<A HREF='../人物/凌統.html' class='wise-wiki-link user-link-people' title='凌統'>凌統</A>、<A HREF='../人物/谷利.html' class='wise-wiki-link user-link-people' title='谷利'>谷利</A>收軍回濡須，整頓船隻，商議水陸並進；一面差人回江南，再起人馬來助戰。</P>
<P class=wise-wiki>卻說<A HREF='../人物/張遼.html' class='wise-wiki-link user-link-people' title='張遼'>張遼</A>聞<A HREF='../人物/孫權.html' class='wise-wiki-link user-link-people' title='孫權'>孫權</A>在濡須，將欲興兵進攻，恐合淝兵少，難以扺敵，急令<A HREF='../人物/薛悌.html' class='wise-wiki-link user-link-people' title='薛悌'>薛悌</A>星夜往漢中，報知<A HREF='../人物/曹操.html' class='wise-wiki-link user-link-people' title='曹操'>曹操</A>，求請救兵。 <A HREF='../人物/曹操.html' class='wise-wiki-link user-link-people' title='曹操'>操</A>同眾官議曰：“此時可收西川否？”<A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“今蜀中稍定，已有準備，不可擊也。不如撤兵去救合淝之急，就下江南。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>乃留<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>守漢中，定軍山隘口，留<A HREF='../人物/張郃.html' class='wise-wiki-link user-link-people' title='張郃'>張郃</A>守蒙頭巖等隘口。其餘軍兵拔寨都起，殺奔濡須塢來。正是：</P>
<DIV class='wise-wiki-p user-poem'><P class='wise-wiki user-poem'>鐵騎甫能平隴右，</P>
<P class='wise-wiki user-poem'>旌旄又復指江南。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='066.html' class='navigator'>上一頁</A></SPAN> <SPAN class='navigator'><A HREF='068.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01400秒。</DIV></BODY>
</HTML>