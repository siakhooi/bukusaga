<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百二十回　薦杜預老將獻新謀　降孫皓三分歸一統 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='119.html' class='navigator'>上一頁</A></SPAN> <SPAN class='navigator'>下一頁</SPAN> <SPAN class='navigator'>最後一頁</SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百二十回　薦杜預老將獻新謀　降孫皓三分歸一統</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E6%99%89%E6%BB%85%E5%90%B3%E4%B9%8B%E6%88%B0' class='wise-wiki-external-link user-external-link-wikipedia' title='維基：晉滅吳之戰'>維基：晉滅吳之戰</A>
</UL></DIV></FIELDSET>


<P class=wise-wiki>卻說吳主<A HREF='../人物/孫休.html' class='wise-wiki-link user-link-people' title='孫休'>孫休</A>，聞<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>已<A HREF='119.html' class='wise-wiki-link user-link-chapter' title='第百十九回　假投降巧計成虛話　再受禪依樣畫葫蘆'>篡魏</A>，知其必將伐吳，憂慮成疾，臥床不起，乃召丞相<A HREF='../人物/濮陽興.html' class='wise-wiki-link user-link-people' title='濮陽興'>濮陽興</A>入宮中，令太子<A HREF='../人物/孫靈.html' class='wise-wiki-link user-link-people' title='孫靈'>孫靈</A>出拜。 <A HREF='../人物/孫休.html' class='wise-wiki-link user-link-people' title='孫休'>吳主</A>把<A HREF='../人物/濮陽興.html' class='wise-wiki-link user-link-people' title='濮陽興'>興</A>臂，手指<A HREF='../人物/孫靈.html' class='wise-wiki-link user-link-people' title='孫靈'>孫靈</A>而卒。 <A HREF='../人物/濮陽興.html' class='wise-wiki-link user-link-people' title='濮陽興'>興</A>出與群臣商議，欲立太子<A HREF='../人物/孫靈.html' class='wise-wiki-link user-link-people' title='孫靈'>孫靈</A>為君。左典軍<A HREF='../人物/萬彧.html' class='wise-wiki-link user-link-people' title='萬彧'>萬彧</A>曰：“<A HREF='../人物/孫靈.html' class='wise-wiki-link user-link-people' title='孫靈'>孫靈</A>幼不能專政，不若取烏程侯<A HREF='../人物/孫皓.html' class='wise-wiki-link user-link-people' title='孫皓'>孫皓</A>立之。”左將軍<A HREF='../人物/張布.html' class='wise-wiki-link user-link-people' title='張布'>張布</A>亦曰：“<A HREF='../人物/孫皓.html' class='wise-wiki-link user-link-people' title='孫皓'>皓</A>才識明斷，堪為帝王。”丞相<A HREF='../人物/濮陽興.html' class='wise-wiki-link user-link-people' title='濮陽興'>濮陽興</A>不能決，入奏<A HREF='../人物/吳景皇后.html' class='wise-wiki-link user-link-people' title='吳景皇后'>朱太后</A>。 <A HREF='../人物/吳景皇后.html' class='wise-wiki-link user-link-people' title='吳景皇后'>太后</A>曰：“吾寡婦人耳，定知社稷之事？卿等斟酌立之，可也。”</P>
<P class=wise-wiki><A HREF='../人物/濮陽興.html' class='wise-wiki-link user-link-people' title='濮陽興'>興</A>遂迎<A HREF='../人物/孫皓.html' class='wise-wiki-link user-link-people' title='孫皓'>皓</A>為君。 <A HREF='../人物/孫皓.html' class='wise-wiki-link user-link-people' title='孫皓'>皓字元宗</A>，大帝<A HREF='../人物/孫權.html' class='wise-wiki-link user-link-people' title='孫權'>孫權</A>太子<A HREF='../人物/孫和.html' class='wise-wiki-link user-link-people' title='孫和'>孫和</A>之子也。當年七月，即皇帝位，改元為元興元年，封<A HREF='../人物/孫靈.html' class='wise-wiki-link user-link-people' title='孫靈'>孫靈</A>為<A HREF='../人物/孫靈.html' class='wise-wiki-link user-link-people' title='孫靈'>豫章王</A>，追諡父<A HREF='../人物/孫和.html' class='wise-wiki-link user-link-people' title='孫和'>和</A>為<A HREF='../人物/孫和.html' class='wise-wiki-link user-link-people' title='孫和'>文皇帝</A>，尊母<A HREF='../人物/何姬.html' class='wise-wiki-link user-link-people' title='何姬'>何氏</A>為太后，加<A HREF='../人物/丁奉.html' class='wise-wiki-link user-link-people' title='丁奉'>丁奉</A>為左右大司馬。次年改為甘露元年。 <A HREF='../人物/孫皓.html' class='wise-wiki-link user-link-people' title='孫皓'>皓</A>兇暴日甚，酷溺酒色，寵幸中常侍<A HREF='../人物/岑昏.html' class='wise-wiki-link user-link-people' title='岑昏'>岑昏</A>。 <A HREF='../人物/濮陽興.html' class='wise-wiki-link user-link-people' title='濮陽興'>濮陽興</A>、<A HREF='../人物/張布.html' class='wise-wiki-link user-link-people' title='張布'>張布</A>諫之，<A HREF='../人物/孫皓.html' class='wise-wiki-link user-link-people' title='孫皓'>皓</A>怒斬二人，滅其三族。由是廷臣緘口，不敢再諫。又改寶鼎元年，以<A HREF='../人物/陸凱.html' class='wise-wiki-link user-link-people' title='陸凱'>陸凱</A>、<A HREF='../人物/萬彧.html' class='wise-wiki-link user-link-people' title='萬彧'>萬彧</A>為左右丞相。時<A HREF='../人物/孫皓.html' class='wise-wiki-link user-link-people' title='孫皓'>皓</A>居武昌，揚州百姓溯流供給，甚苦之；又奢侈無度，公私匱乏。 <A HREF='../人物/陸凱.html' class='wise-wiki-link user-link-people' title='陸凱'>陸凱</A>上疏諫曰：</P>
<DIV class='wise-wiki-p user-letter'><P class='wise-wiki user-letter'>今無災而民命盡，無為而國財空，<A HREF='../人物/陸凱.html' class='wise-wiki-link user-link-people' title='陸凱'>臣</A>竊痛之。昔漢室既衰，三家鼎立；今曹、劉失道，<A HREF='119.html' class='wise-wiki-link user-link-chapter' title='第百十九回　假投降巧計成虛話　再受禪依樣畫葫蘆'>皆為晉有</A>：此目前之明驗也。臣愚但為<A HREF='../人物/孫皓.html' class='wise-wiki-link user-link-people' title='孫皓'>陛下</A>惜國家耳。武昌土城險瘠，非王者之都，且童謠雲：“寧飲建業水，不食武昌魚。寧還建業死，不止武昌居。”此足明民心與天意也。今國無一年之蓄，有露根之漸；官吏為苛擾，莫之或卹。 <A HREF='../人物/孫權.html' class='wise-wiki-link user-link-people' title='孫權'>大帝</A>時，后宮女不滿百；<A HREF='../人物/孫休.html' class='wise-wiki-link user-link-people' title='孫休'>景帝</A>以來，乃有千數；此耗財之甚者也。又左右皆非其人，群黨相挾，害忠隱賢，此皆蠹政病民者也。願<A HREF='../人物/孫皓.html' class='wise-wiki-link user-link-people' title='孫皓'>陛下</A>省百役，罷苛擾，簡出宮女，清選百官，則天悅民附而國安矣。</P></DIV>
<P class=wise-wiki>疏奏，<A HREF='../人物/孫皓.html' class='wise-wiki-link user-link-people' title='孫皓'>皓</A>不悅，又大興土木，作昭明宮，令文武各官入山採木；又召術士<A HREF='../人物/尚廣.html' class='wise-wiki-link user-link-people' title='尚廣'>尚廣</A>，令筮蓍問取天下之事。 <A HREF='../人物/尚廣.html' class='wise-wiki-link user-link-people' title='尚廣'>尚</A>對曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/孫皓.html' class='wise-wiki-link user-link-people' title='孫皓'>陛下</A>筮得吉兆，庚子歲青蓋，當入洛陽。”</P></DIV>
<P class=wise-wiki><A HREF='../人物/孫皓.html' class='wise-wiki-link user-link-people' title='孫皓'>皓</A>大喜，謂中書丞<A HREF='../人物/華核.html' class='wise-wiki-link user-link-people' title='華核'>華核</A>曰：“<A HREF='../人物/孫休.html' class='wise-wiki-link user-link-people' title='孫休'>先帝</A>納卿之言，分頭命將，沿江一帶，屯數百營，命老將<A HREF='../人物/丁奉.html' class='wise-wiki-link user-link-people' title='丁奉'>丁奉</A>總之。<A HREF='../人物/孫皓.html' class='wise-wiki-link user-link-people' title='孫皓'>朕</A>欲兼併漢土，以為<A HREF='../人物/劉禪.html' class='wise-wiki-link user-link-people' title='劉禪'>蜀主</A>復仇，當取何地為先？”<A HREF='../人物/華核.html' class='wise-wiki-link user-link-people' title='華核'>核</A>諫曰：“今成都不守，社稷傾崩，<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>必有吞吳之心。<A HREF='../人物/孫皓.html' class='wise-wiki-link user-link-people' title='孫皓'>陛下</A>宜修德以安吳民，乃為上計。若強動兵甲，正猶披麻救火，必致自焚也。願<A HREF='../人物/孫皓.html' class='wise-wiki-link user-link-people' title='孫皓'>陛下</A>察之。”<A HREF='../人物/孫皓.html' class='wise-wiki-link user-link-people' title='孫皓'>皓</A>大怒曰：“<A HREF='../人物/孫皓.html' class='wise-wiki-link user-link-people' title='孫皓'>朕</A>欲乘時恢復舊業，汝出此不利之言，若不看汝舊臣之面，斬首號令！”叱武士推出殿門。 <A HREF='../人物/華核.html' class='wise-wiki-link user-link-people' title='華核'>華核</A>出朝歎曰：“可惜錦繡江山，不久屬於他人矣！”遂隱居不出。於是<A HREF='../人物/孫皓.html' class='wise-wiki-link user-link-people' title='孫皓'>皓</A>令鎮東將軍<A HREF='../人物/陸抗.html' class='wise-wiki-link user-link-people' title='陸抗'>陸抗</A>部兵屯江口，以圖襄陽。</P>
<P class=wise-wiki>早有消息報入洛陽。近臣報知晉主<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>，<A HREF='../人物/司馬炎.html' class='wise-wiki-link user-link-people' title='司馬炎'>晉主</A>聞<A HREF='../人物/陸抗.html' class='wise-wiki-link user-link-people' title='陸抗'>陸抗</A>寇襄陽，與眾官商議。 <A HREF='../人物/賈充.html' class='wise-wiki-link user-link-people' title='賈充'>賈充</A>出班奏曰：“臣聞吳國<A HREF='../人物/孫皓.html' class='wise-wiki-link user-link-people' title='孫皓'>孫皓</A>，不修德政，專行無道。<A HREF='../人物/司馬炎.html' class='wise-wiki-link user-link-people' title='司馬炎'>陛下</A>可詔都督<A HREF='../人物/羊祜.html' class='wise-wiki-link user-link-people' title='羊祜'>羊祜</A>率兵拒之，俟其國中有變，乘勢攻取，東吳反掌可得也。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>大喜，即降詔遣使到襄陽，宣諭<A HREF='../人物/羊祜.html' class='wise-wiki-link user-link-people' title='羊祜'>羊祜</A>。 <A HREF='../人物/羊祜.html' class='wise-wiki-link user-link-people' title='羊祜'>祜</A>奉詔，整點軍馬，預備迎敵。自是<A HREF='../人物/羊祜.html' class='wise-wiki-link user-link-people' title='羊祜'>羊祜</A>鎮守襄陽，甚得軍民之心。吳人有降而欲去者，皆聽之。減戍邏之卒，用以墾田八百餘頃。其初到時，軍無百日之糧。及至來年，軍中有十年之積。 <A HREF='../人物/羊祜.html' class='wise-wiki-link user-link-people' title='羊祜'>祜</A>在軍，嘗著輕裘，系寬帶，不披鎧甲，帳前侍衛者不過十餘人。</P>
<P class=wise-wiki>一日，部將入帳禀<A HREF='../人物/羊祜.html' class='wise-wiki-link user-link-people' title='羊祜'>祜</A>曰：“哨馬來報吳兵皆懈怠，可乘其無備而襲之，必獲大勝。”<A HREF='../人物/羊祜.html' class='wise-wiki-link user-link-people' title='羊祜'>祜</A>笑曰：“汝眾人小覷<A HREF='../人物/陸抗.html' class='wise-wiki-link user-link-people' title='陸抗'>陸抗</A>耶？<A HREF='../人物/陸抗.html' class='wise-wiki-link user-link-people' title='陸抗'>此人</A>足智多謀，日前<A HREF='../人物/孫皓.html' class='wise-wiki-link user-link-people' title='孫皓'>吳主</A>命之攻拔西陵，斬了<A HREF='../人物/步闡.html' class='wise-wiki-link user-link-people' title='步闡'>步闡</A>及其將士數十人，吾救之無及。<A HREF='../人物/陸抗.html' class='wise-wiki-link user-link-people' title='陸抗'>此人</A>為將，我等只可自守；候其內有變，方可圖取。若不審時勢而輕進，此取敗之道也。”眾將服其論，只自守疆界而已。</P>
<P class=wise-wiki>一日，<A HREF='../人物/羊祜.html' class='wise-wiki-link user-link-people' title='羊祜'>羊祜</A>引諸將打獵，正值<A HREF='../人物/陸抗.html' class='wise-wiki-link user-link-people' title='陸抗'>陸抗</A>亦出獵。 <A HREF='../人物/羊祜.html' class='wise-wiki-link user-link-people' title='羊祜'>羊祜</A>下令：“我軍不許過界。”眾將得令，止於晉地打圍，不犯吳境。 <A HREF='../人物/陸抗.html' class='wise-wiki-link user-link-people' title='陸抗'>陸抗</A>望見，歎曰：“<A HREF='../人物/羊祜.html' class='wise-wiki-link user-link-people' title='羊祜'>羊將軍</A>兵有紀律，不可犯也。”日晚各退。</P>
<P class=wise-wiki><A HREF='../人物/羊祜.html' class='wise-wiki-link user-link-people' title='羊祜'>祜</A>歸至軍中，察問所得禽獸，被吳人先射傷者皆送還。吳人皆悅，來報<A HREF='../人物/陸抗.html' class='wise-wiki-link user-link-people' title='陸抗'>陸抗</A>。 <A HREF='../人物/陸抗.html' class='wise-wiki-link user-link-people' title='陸抗'>抗</A>召來人入問曰：“<A HREF='../人物/羊祜.html' class='wise-wiki-link user-link-people' title='羊祜'>汝主帥</A>能飲酒否？”來人答曰：“必得佳釀則飲之。”<A HREF='../人物/陸抗.html' class='wise-wiki-link user-link-people' title='陸抗'>抗</A>笑曰：“吾有斗酒，藏之久矣。今付與汝持去，拜上<A HREF='../人物/羊祜.html' class='wise-wiki-link user-link-people' title='羊祜'>都督</A>。此酒<A HREF='../人物/陸抗.html' class='wise-wiki-link user-link-people' title='陸抗'>陸某</A>親釀自飲者，特奉一勺，以表昨日出獵之情。”來人領諾，攜酒而去。左右問<A HREF='../人物/陸抗.html' class='wise-wiki-link user-link-people' title='陸抗'>抗</A>曰：“<A HREF='../人物/陸抗.html' class='wise-wiki-link user-link-people' title='陸抗'>將軍</A>以酒與彼，有何主意？”<A HREF='../人物/陸抗.html' class='wise-wiki-link user-link-people' title='陸抗'>抗</A>曰：“彼既施德於我，我豈得無以酬之？”眾皆愕然。</P>
<P class=wise-wiki>卻說來人回見<A HREF='../人物/羊祜.html' class='wise-wiki-link user-link-people' title='羊祜'>羊祜</A>，以<A HREF='../人物/陸抗.html' class='wise-wiki-link user-link-people' title='陸抗'>抗</A>所問，並奉酒事，一一陳告。 <A HREF='../人物/羊祜.html' class='wise-wiki-link user-link-people' title='羊祜'>祜</A>笑曰：“彼亦知吾能飲乎？”遂命開壺取飲。部將<A HREF='../人物/陳元.html' class='wise-wiki-link user-link-people' title='陳元'>陳元</A>曰：“其中恐有奸詐，<A HREF='../人物/羊祜.html' class='wise-wiki-link user-link-people' title='羊祜'>都督</A>且宜慢飲。”<A HREF='../人物/羊祜.html' class='wise-wiki-link user-link-people' title='羊祜'>祜</A>笑曰：“<A HREF='../人物/陸抗.html' class='wise-wiki-link user-link-people' title='陸抗'>抗</A>非毒人者也，不必疑慮。”竟傾壺飲之。自是使人通問，常相往來。</P>
<P class=wise-wiki>一日，<A HREF='../人物/陸抗.html' class='wise-wiki-link user-link-people' title='陸抗'>抗</A>遣人候<A HREF='../人物/羊祜.html' class='wise-wiki-link user-link-people' title='羊祜'>祜</A>。 <A HREF='../人物/羊祜.html' class='wise-wiki-link user-link-people' title='羊祜'>祜</A>問曰：“<A HREF='../人物/陸抗.html' class='wise-wiki-link user-link-people' title='陸抗'>陸將軍</A>安否？”來人曰：“<A HREF='../人物/陸抗.html' class='wise-wiki-link user-link-people' title='陸抗'>主帥</A>臥病數日未出。”<A HREF='../人物/羊祜.html' class='wise-wiki-link user-link-people' title='羊祜'>祜</A>曰：“料彼之病，與我相同。吾已合成熟藥在此，可送與服之。”來人持藥回見<A HREF='../人物/陸抗.html' class='wise-wiki-link user-link-people' title='陸抗'>抗</A>。眾將曰：“<A HREF='../人物/羊祜.html' class='wise-wiki-link user-link-people' title='羊祜'>羊祜</A>乃是吾敵也，此藥必非良藥。”<A HREF='../人物/陸抗.html' class='wise-wiki-link user-link-people' title='陸抗'>抗</A>曰：“豈有酖人羊叔子哉？汝眾人勿疑。”遂服之。次日病癒，眾將皆拜賀。 <A HREF='../人物/陸抗.html' class='wise-wiki-link user-link-people' title='陸抗'>抗</A>曰：“彼專以德，我專以暴，是彼將不戰而服我也。今宜各保疆界而已，無求細利。”</P>
<P class=wise-wiki>眾將領命。忽報<A HREF='../人物/孫皓.html' class='wise-wiki-link user-link-people' title='孫皓'>吳主</A>遣使來到，<A HREF='../人物/陸抗.html' class='wise-wiki-link user-link-people' title='陸抗'>抗</A>接入問之。使曰：“<A HREF='../人物/孫皓.html' class='wise-wiki-link user-link-people' title='孫皓'>天子</A>傳諭<A HREF='../人物/陸抗.html' class='wise-wiki-link user-link-people' title='陸抗'>將軍</A>，作急進兵，勿使晉人先入。”<A HREF='../人物/陸抗.html' class='wise-wiki-link user-link-people' title='陸抗'>抗</A>曰：“汝先回，吾隨有疏章上奏。”使人辭去，<A HREF='../人物/陸抗.html' class='wise-wiki-link user-link-people' title='陸抗'>抗</A>即草疏遣人齎到建業。近臣呈上，<A HREF='../人物/孫皓.html' class='wise-wiki-link user-link-people' title='孫皓'>皓</A>拆觀其疏，疏中備言晉未可伐之狀，且勸<A HREF='../人物/孫皓.html' class='wise-wiki-link user-link-people' title='孫皓'>吳主</A>修德慎罰，以安內為念，不當以黷武為事。 <A HREF='../人物/孫皓.html' class='wise-wiki-link user-link-people' title='孫皓'>吳主</A>覽畢，大怒曰：“<A HREF='../人物/孫皓.html' class='wise-wiki-link user-link-people' title='孫皓'>朕</A>聞<A HREF='../人物/陸抗.html' class='wise-wiki-link user-link-people' title='陸抗'>抗</A>在邊境與敵人相通，今果然矣！”遂遣使罷其兵權，降為司馬，卻命左將軍<A HREF='../人物/孫冀.html' class='wise-wiki-link user-link-people' title='孫冀'>孫冀</A>代領其軍。群臣皆不敢諫。</P>
<P class=wise-wiki>吳主<A HREF='../人物/孫皓.html' class='wise-wiki-link user-link-people' title='孫皓'>皓</A>自改元建衡，至鳳凰元年，恣意妄為，窮兵屯戍，上下無不嗟怨。丞相<A HREF='../人物/萬彧.html' class='wise-wiki-link user-link-people' title='萬彧'>萬彧</A>，將軍<A HREF='../人物/留平.html' class='wise-wiki-link user-link-people' title='留平'>留平</A>、大司農<A HREF='../人物/樓玄.html' class='wise-wiki-link user-link-people' title='樓玄'>樓玄</A>三人見<A HREF='../人物/孫皓.html' class='wise-wiki-link user-link-people' title='孫皓'>皓</A>無道，直言苦諫，皆被所殺。前後十馀年，殺忠臣四十餘人。 <A HREF='../人物/孫皓.html' class='wise-wiki-link user-link-people' title='孫皓'>皓</A>出入常帶鐵騎五萬。群臣恐怖，莫敢奈何。</P>
<P class=wise-wiki>卻說<A HREF='../人物/羊祜.html' class='wise-wiki-link user-link-people' title='羊祜'>羊祜</A>聞<A HREF='../人物/陸抗.html' class='wise-wiki-link user-link-people' title='陸抗'>陸抗</A>罷兵，<A HREF='../人物/孫皓.html' class='wise-wiki-link user-link-people' title='孫皓'>孫皓</A>失德，見吳有可乘之機，乃作表遣人往洛陽請伐吳。其略曰：</P>
<DIV class='wise-wiki-p user-letter'><P class='wise-wiki user-letter'>夫期運雖由天所授，而功業必因人而成。今江淮之險，不如劍閣；<A HREF='../人物/孫皓.html' class='wise-wiki-link user-link-people' title='孫皓'>孫皓</A>之暴，過於<A HREF='../人物/劉禪.html' class='wise-wiki-link user-link-people' title='劉禪'>劉禪</A>；吳人之困，甚於巴蜀；而大晉兵力，盛於往時，不於此際平一四海，而更阻兵相守，使天下困於徵戍，經歷盛衰，不能長久也。</P></DIV>
<P class=wise-wiki><A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>觀表，大喜，便令興師。 <A HREF='../人物/賈充.html' class='wise-wiki-link user-link-people' title='賈充'>賈充</A>、<A HREF='../人物/荀勖.html' class='wise-wiki-link user-link-people' title='荀勖'>荀勖</A>、<A HREF='../人物/馮純.html' class='wise-wiki-link user-link-people' title='馮純'>馮純</A>三人，力言不可，<A HREF='../人物/司馬炎.html' class='wise-wiki-link user-link-people' title='司馬炎'>炎</A>因此不行。 <A HREF='../人物/羊祜.html' class='wise-wiki-link user-link-people' title='羊祜'>祜</A>聞上不允其請，歎曰：“天下不如意者，十常八九。今天與不取，豈不大可惜哉！”</P>
<P class=wise-wiki>至咸寧四年，<A HREF='../人物/羊祜.html' class='wise-wiki-link user-link-people' title='羊祜'>羊祜</A>入朝奏辭歸鄉養病。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>問曰：“卿有何安邦之策，以教<A HREF='../人物/司馬炎.html' class='wise-wiki-link user-link-people' title='司馬炎'>寡人</A>？”<A HREF='../人物/羊祜.html' class='wise-wiki-link user-link-people' title='羊祜'>祜</A>曰：“<A HREF='../人物/孫皓.html' class='wise-wiki-link user-link-people' title='孫皓'>孫皓</A>暴虐已甚，於今可不戰而克。若<A HREF='../人物/孫皓.html' class='wise-wiki-link user-link-people' title='孫皓'>皓</A>不幸而歿，更立賢君，則吳非<A HREF='../人物/司馬炎.html' class='wise-wiki-link user-link-people' title='司馬炎'>陛下</A>所能得也。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>大悟曰：“卿今便提兵往伐，若何？”<A HREF='../人物/羊祜.html' class='wise-wiki-link user-link-people' title='羊祜'>祜</A>曰：“臣年老多病，不堪當此任。<A HREF='../人物/司馬炎.html' class='wise-wiki-link user-link-people' title='司馬炎'>陛下</A>另選智勇之士，可也。”遂辭<A HREF='../人物/司馬炎.html' class='wise-wiki-link user-link-people' title='司馬炎'>炎</A>而歸。</P>
<P class=wise-wiki>是年十一月，<A HREF='../人物/羊祜.html' class='wise-wiki-link user-link-people' title='羊祜'>羊祜</A>病危，<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>車駕親臨其家問安。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>至臥榻前，<A HREF='../人物/羊祜.html' class='wise-wiki-link user-link-people' title='羊祜'>祜</A>下淚曰：“<A HREF='../人物/羊祜.html' class='wise-wiki-link user-link-people' title='羊祜'>臣</A>萬死不能報<A HREF='../人物/司馬炎.html' class='wise-wiki-link user-link-people' title='司馬炎'>陛下</A>也！”<A HREF='../人物/司馬炎.html' class='wise-wiki-link user-link-people' title='司馬炎'>炎</A>亦泣曰：“<A HREF='../人物/司馬炎.html' class='wise-wiki-link user-link-people' title='司馬炎'>朕</A>悔不能用<A HREF='../人物/羊祜.html' class='wise-wiki-link user-link-people' title='羊祜'>卿</A>伐吳之事。今日誰可繼<A HREF='../人物/羊祜.html' class='wise-wiki-link user-link-people' title='羊祜'>卿</A>之志？”<A HREF='../人物/羊祜.html' class='wise-wiki-link user-link-people' title='羊祜'>祜</A>含淚而言曰：“臣死矣，不敢不盡愚誠。右將軍<A HREF='../人物/杜預.html' class='wise-wiki-link user-link-people' title='杜預'>杜預</A>可任。若欲伐吳，須當用之。”<A HREF='../人物/司馬炎.html' class='wise-wiki-link user-link-people' title='司馬炎'>炎</A>曰：“舉善薦賢，乃美事也；卿何薦人於朝，即自焚其奏稿，不令人知耶！”<A HREF='../人物/羊祜.html' class='wise-wiki-link user-link-people' title='羊祜'>祜</A>曰：“拜官公朝，謝恩私門，臣所不取也。”</P>
<P class=wise-wiki>言訖而亡。 <A HREF='../人物/司馬炎.html' class='wise-wiki-link user-link-people' title='司馬炎'>炎</A>大哭回宮，敕贈太傅巨平侯。南州百姓聞<A HREF='../人物/羊祜.html' class='wise-wiki-link user-link-people' title='羊祜'>羊祜</A>死，罷市而哭。江南守邊將士，亦皆哭泣，襄陽人思<A HREF='../人物/羊祜.html' class='wise-wiki-link user-link-people' title='羊祜'>祜</A>存日，常遊於峴山，遂建廟立碑，四時祭之。往來人見其碑文者，無不流涕，故名為“墮淚碑”。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>曉日登臨感晉臣，</P>
<P class='wise-wiki user-poem'>古碑零落峴山春。</P>
<P class='wise-wiki user-poem'>松間殘露頻頻滴，</P>
<P class='wise-wiki user-poem'>疑是當年墮淚人。</P></DIV>
<P class=wise-wiki><A HREF='../人物/司馬炎.html' class='wise-wiki-link user-link-people' title='司馬炎'>晉王</A>以<A HREF='../人物/羊祜.html' class='wise-wiki-link user-link-people' title='羊祜'>羊祜</A>之言，拜<A HREF='../人物/杜預.html' class='wise-wiki-link user-link-people' title='杜預'>杜預</A>為鎮南大將軍都督荊州事。 <A HREF='../人物/杜預.html' class='wise-wiki-link user-link-people' title='杜預'>杜預</A>為人老成練達，好學不倦，最喜讀左丘明春秋傳，坐臥常自攜，每出入必使人持左傳於馬前，時人謂之“左傳癖”；及奉<A HREF='../人物/司馬炎.html' class='wise-wiki-link user-link-people' title='司馬炎'>晉主</A>之命，在襄陽撫民養兵，準備伐吳。</P>
<P class=wise-wiki>此時吳國<A HREF='../人物/丁奉.html' class='wise-wiki-link user-link-people' title='丁奉'>丁奉</A>、<A HREF='../人物/陸抗.html' class='wise-wiki-link user-link-people' title='陸抗'>陸抗</A>皆死，吳主<A HREF='../人物/孫皓.html' class='wise-wiki-link user-link-people' title='孫皓'>皓</A>每宴群臣，皆令沉醉，又置黃門郎十人為糾彈官。宴罷之後，各奏過失，有犯者或剝其面，或鑿其眼。由是國人大懼。晉益州刺史<A HREF='../人物/王濬.html' class='wise-wiki-link user-link-people' title='王濬'>王濬</A>上疏請伐吳。其疏曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/孫皓.html' class='wise-wiki-link user-link-people' title='孫皓'>孫皓</A>荒淫凶逆，宜速征伐。若一旦<A HREF='../人物/孫皓.html' class='wise-wiki-link user-link-people' title='孫皓'>皓</A>死，更立賢君，則張敵也；臣造船七年，日有朽敗；臣年七十，死亡無日；三者一乖，則難圖矣。願<A HREF='../人物/司馬炎.html' class='wise-wiki-link user-link-people' title='司馬炎'>陛下</A>無失事機。</P></DIV>
<P class=wise-wiki><A HREF='../人物/司馬炎.html' class='wise-wiki-link user-link-people' title='司馬炎'>晉主</A>覽疏，遂與群臣議曰：“<A HREF='../人物/王濬.html' class='wise-wiki-link user-link-people' title='王濬'>王公</A>之論，與<A HREF='../人物/羊祜.html' class='wise-wiki-link user-link-people' title='羊祜'>羊都督</A>暗合。<A HREF='../人物/司馬炎.html' class='wise-wiki-link user-link-people' title='司馬炎'>朕</A>意決矣。”侍中<A HREF='../人物/王渾.html' class='wise-wiki-link user-link-people' title='王渾'>王渾</A>奏曰：“臣聞<A HREF='../人物/孫皓.html' class='wise-wiki-link user-link-people' title='孫皓'>孫皓</A>欲北上，軍伍已皆整備，聲勢正盛，難與爭鋒。更遲一年以待其疲，方可成功。”<A HREF='../人物/司馬炎.html' class='wise-wiki-link user-link-people' title='司馬炎'>晉王</A>依其奏，乃降詔止兵莫動，退入后宮，與秘書丞相<A HREF='../人物/張華.html' class='wise-wiki-link user-link-people' title='張華'>張華</A>圍棋消遣。近臣奏邊庭有表到。 <A HREF='../人物/司馬炎.html' class='wise-wiki-link user-link-people' title='司馬炎'>晉主</A>開視之，乃<A HREF='../人物/杜預.html' class='wise-wiki-link user-link-people' title='杜預'>杜預</A>表也。表略云：</P>
<DIV class='wise-wiki-p user-letter'><P class='wise-wiki user-letter'>往者，<A HREF='../人物/羊祜.html' class='wise-wiki-link user-link-people' title='羊祜'>羊祜</A>不博謀於朝臣，而密與<A HREF='../人物/司馬炎.html' class='wise-wiki-link user-link-people' title='司馬炎'>陛下</A>計，故令朝臣多異同之議。凡事當以利害相較。度此舉之利，十有八九，而其害止於無功耳。自秋以來，討賊之形頗露；今若中止，<A HREF='../人物/孫皓.html' class='wise-wiki-link user-link-people' title='孫皓'>孫皓</A>恐怖，徙都武昌，完修江南諸城，遷其民居，城不可攻，野無所掠，則明年之計亦不及矣。</P></DIV>
<P class=wise-wiki><A HREF='../人物/司馬炎.html' class='wise-wiki-link user-link-people' title='司馬炎'>晉主</A>覽表才罷，<A HREF='../人物/張華.html' class='wise-wiki-link user-link-people' title='張華'>張華</A>突然而起，推卻棋枰，斂手奏曰：“<A HREF='../人物/司馬炎.html' class='wise-wiki-link user-link-people' title='司馬炎'>陛下</A>聖武，國富民強；<A HREF='../人物/孫皓.html' class='wise-wiki-link user-link-people' title='孫皓'>吳主</A>淫虐，民憂國敝。今若討之，可不勞而定。願勿以為疑。”<A HREF='../人物/司馬炎.html' class='wise-wiki-link user-link-people' title='司馬炎'>晉主</A>曰：“卿言洞見利害，<A HREF='../人物/司馬炎.html' class='wise-wiki-link user-link-people' title='司馬炎'>朕</A>復何疑？”即出升殿，命鎮南大將軍<A HREF='../人物/杜預.html' class='wise-wiki-link user-link-people' title='杜預'>杜預</A>為大都督，引兵十萬出江陵；鎮東大將軍瑯琊王<A HREF='../人物/司馬伷.html' class='wise-wiki-link user-link-people' title='司馬伷'>司馬伷</A>出滁中；征東大將軍<A HREF='../人物/王渾.html' class='wise-wiki-link user-link-people' title='王渾'>王渾</A>出橫江；建威將軍<A HREF='../人物/王戎.html' class='wise-wiki-link user-link-people' title='王戎'>王戎</A>出武昌；平南將軍<A HREF='../人物/胡奮.html' class='wise-wiki-link user-link-people' title='胡奮'>胡奮</A>出夏口；各引兵五萬，皆聽<A HREF='../人物/杜預.html' class='wise-wiki-link user-link-people' title='杜預'>預</A>調用。又遣龍驤將軍<A HREF='../人物/王濬.html' class='wise-wiki-link user-link-people' title='王濬'>王濬</A>、廣武將軍<A HREF='../人物/唐彬.html' class='wise-wiki-link user-link-people' title='唐彬'>唐彬</A>浮江東下。水陸兵二十餘萬，戰船數万艘。又令冠軍將軍<A HREF='../人物/楊濟.html' class='wise-wiki-link user-link-people' title='楊濟'>楊濟</A>出屯襄陽，節制諸路人馬。</P>
<P class=wise-wiki>早有消息報入東吳。吳主<A HREF='../人物/孫皓.html' class='wise-wiki-link user-link-people' title='孫皓'>皓</A>大驚，急召丞相<A HREF='../人物/張悌.html' class='wise-wiki-link user-link-people' title='張悌'>張悌</A>、司徒<A HREF='../人物/何植.html' class='wise-wiki-link user-link-people' title='何植'>何植</A>、司空<A HREF='../人物/滕修.html' class='wise-wiki-link user-link-people' title='滕修'>滕修</A>計議退兵之策。 <A HREF='../人物/張悌.html' class='wise-wiki-link user-link-people' title='張悌'>悌</A>奏曰：“可令車騎將軍<A HREF='../人物/伍延.html' class='wise-wiki-link user-link-people' title='伍延'>伍延</A>為都督，進兵江陵，迎敵<A HREF='../人物/杜預.html' class='wise-wiki-link user-link-people' title='杜預'>杜預</A>；驃騎將軍<A HREF='../人物/孫歆.html' class='wise-wiki-link user-link-people' title='孫歆'>孫歆</A>，進兵拒夏口等處軍馬。臣敢為將，率領左將軍<A HREF='../人物/沈瑩.html' class='wise-wiki-link user-link-people' title='沈瑩'>沈瑩</A>，右將軍<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>，引兵十萬，出屯牛渚，接引諸路軍馬。”</P>
<P class=wise-wiki><A HREF='../人物/孫皓.html' class='wise-wiki-link user-link-people' title='孫皓'>皓</A>從之，遂令<A HREF='../人物/張悌.html' class='wise-wiki-link user-link-people' title='張悌'>張悌</A>引兵去了。 <A HREF='../人物/孫皓.html' class='wise-wiki-link user-link-people' title='孫皓'>皓</A>退入后宮，面有憂色。幸臣中常侍<A HREF='../人物/岑昏.html' class='wise-wiki-link user-link-people' title='岑昏'>岑昏</A>問其故。 <A HREF='../人物/孫皓.html' class='wise-wiki-link user-link-people' title='孫皓'>皓</A>曰：“晉兵大至，諸路已有兵迎之，爭奈<A HREF='../人物/王濬.html' class='wise-wiki-link user-link-people' title='王濬'>王濬</A>率兵數万，戰船齊備，順流而下，其鋒甚銳，<A HREF='../人物/孫皓.html' class='wise-wiki-link user-link-people' title='孫皓'>朕</A>因此憂也。”<A HREF='../人物/岑昏.html' class='wise-wiki-link user-link-people' title='岑昏'>昏</A>曰：“臣有一計，令<A HREF='../人物/王濬.html' class='wise-wiki-link user-link-people' title='王濬'>王濬</A>之舟，皆為齏粉矣。”</P>
<P class=wise-wiki><A HREF='../人物/孫皓.html' class='wise-wiki-link user-link-people' title='孫皓'>皓</A>大喜，遂問其計。 <A HREF='../人物/岑昏.html' class='wise-wiki-link user-link-people' title='岑昏'>岑昏</A>奏曰：“江南多鐵，可打連環索百餘條，長數百丈，每環重二三十斤，於沿江緊要去處橫截之。再造鐵錐數万，長丈餘，置於水中。苦晉船乘風而來，逢錐則破，豈能渡江也？”<A HREF='../人物/孫皓.html' class='wise-wiki-link user-link-people' title='孫皓'>皓</A>大喜，傳令撥匠工於江邊連夜造成鐵索、鐵錐，設立停當。</P>
<P class=wise-wiki>卻說晉都督<A HREF='../人物/杜預.html' class='wise-wiki-link user-link-people' title='杜預'>杜預</A>兵出江陵，令牙將<A HREF='../人物/週旨.html' class='wise-wiki-link user-link-people' title='週旨'>週旨</A>引水手八百人，乘小舟暗渡長江，夜襲樂鄉，多立旌旗於山林之處，日則放炮擂鼓，夜則各處舉火。 <A HREF='../人物/週旨.html' class='wise-wiki-link user-link-people' title='週旨'>旨</A>領命，引眾渡江，伏於巴山。次日，<A HREF='../人物/杜預.html' class='wise-wiki-link user-link-people' title='杜預'>杜預</A>領大軍水陸並進。前哨報導：“吳主遣<A HREF='../人物/伍延.html' class='wise-wiki-link user-link-people' title='伍延'>伍延</A>出陸路，<A HREF='../人物/陸景.html' class='wise-wiki-link user-link-people' title='陸景'>陸景</A>出水路，<A HREF='../人物/孫歆.html' class='wise-wiki-link user-link-people' title='孫歆'>孫歆</A>為先鋒，三路來迎。”</P>
<P class=wise-wiki><A HREF='../人物/杜預.html' class='wise-wiki-link user-link-people' title='杜預'>杜預</A>引兵前進。 <A HREF='../人物/孫歆.html' class='wise-wiki-link user-link-people' title='孫歆'>孫歆</A>船早到。兩兵初交，<A HREF='../人物/杜預.html' class='wise-wiki-link user-link-people' title='杜預'>杜預</A>便退。 <A HREF='../人物/孫歆.html' class='wise-wiki-link user-link-people' title='孫歆'>歆</A>引兵上岸，迤邐追時，不到二十里，一聲炮響，四面晉兵大至，吳兵急回。 <A HREF='../人物/杜預.html' class='wise-wiki-link user-link-people' title='杜預'>杜預</A>乘勢掩殺，吳兵死者，不計其數。 <A HREF='../人物/孫歆.html' class='wise-wiki-link user-link-people' title='孫歆'>孫歆</A>奔到城邊，<A HREF='../人物/週旨.html' class='wise-wiki-link user-link-people' title='週旨'>週旨</A>八百軍混雜於中，就城上舉火。 <A HREF='../人物/孫歆.html' class='wise-wiki-link user-link-people' title='孫歆'>歆</A>大驚曰：“北來諸軍乃飛渡江也！”急欲退時，被<A HREF='../人物/週旨.html' class='wise-wiki-link user-link-people' title='週旨'>週旨</A>大喝一聲，斬於馬下。</P>
<P class=wise-wiki><A HREF='../人物/陸景.html' class='wise-wiki-link user-link-people' title='陸景'>陸景</A>在船上，望見江南岸上一片火起，巴山上風飄出一面大旗，上書：“晉鎮南將軍<A HREF='../人物/杜預.html' class='wise-wiki-link user-link-people' title='杜預'>杜預</A>。”<A HREF='../人物/陸景.html' class='wise-wiki-link user-link-people' title='陸景'>陸景</A>大驚，欲上岸逃命，被晉將<A HREF='../人物/張尚.html' class='wise-wiki-link user-link-people' title='張尚'>張尚</A>馬到斬之。 <A HREF='../人物/伍延.html' class='wise-wiki-link user-link-people' title='伍延'>伍延</A>見各軍皆敗，乃棄城走，被伏兵捉住，縛見<A HREF='../人物/杜預.html' class='wise-wiki-link user-link-people' title='杜預'>杜預</A>。 <A HREF='../人物/杜預.html' class='wise-wiki-link user-link-people' title='杜預'>預</A>曰：“留之無用！”叱令武士斬之。遂得江陵。</P>
<P class=wise-wiki>於是沅、湘一帶，直抵黃州諸郡，守令皆望風齎印而降。 <A HREF='../人物/杜預.html' class='wise-wiki-link user-link-people' title='杜預'>預</A>令人持節安撫，秋毫無犯，遂進兵攻武昌。武昌亦降。 <A HREF='../人物/杜預.html' class='wise-wiki-link user-link-people' title='杜預'>杜預</A>軍威大振，遂大會諸將，共議取建業之策。 <A HREF='../人物/胡奮.html' class='wise-wiki-link user-link-people' title='胡奮'>胡奮</A>曰：“百年之寇，未可盡服；方今春水氾漲，難以久住。可俟來春，更為大舉。”<A HREF='../人物/杜預.html' class='wise-wiki-link user-link-people' title='杜預'>預</A>曰：“昔<A HREF='../人物/樂毅.html' class='wise-wiki-link user-link-people' title='樂毅'>樂毅</A>濟西一戰，而並強齊；今兵威大震，如破竹之勢，數節之後，皆迎刃而解，無復有著手處也。”遂馳檄約會諸將，一齊進兵，攻取建業。</P>
<P class=wise-wiki>時龍驤將軍<A HREF='../人物/王濬.html' class='wise-wiki-link user-link-people' title='王濬'>王濬</A>率水兵順流而下。前哨報說：“吳人造鐵索，沿江橫截；又以鐵錐置於水中為準備。”<A HREF='../人物/王濬.html' class='wise-wiki-link user-link-people' title='王濬'>浚</A>大笑，遂造大筏數十萬，上縛草為人，披甲執仗，立於周圍，順水放下。吳兵見之，以為活人，望風先走，暗錐著筏，盡提而去。又於筏上作火炬，長十餘丈，大十餘圍，以麻油灌之，但遇鐵索，燃炬燒之，須臾皆斷。兩路從大江而來，所到之處，無不克勝。</P>
<P class=wise-wiki>卻說東吳丞相<A HREF='../人物/張悌.html' class='wise-wiki-link user-link-people' title='張悌'>張悌</A>，令左將軍<A HREF='../人物/沈瑩.html' class='wise-wiki-link user-link-people' title='沈瑩'>沈瑩</A>、右將軍<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>，來迎晉兵。 <A HREF='../人物/沈瑩.html' class='wise-wiki-link user-link-people' title='沈瑩'>瑩</A>謂<A HREF='../人物/諸葛靚.html' class='wise-wiki-link user-link-people' title='諸葛靚'>靚</A>曰：“上流諸軍不作提防，吾料晉軍必至此，宜盡力以敵之。若幸得勝，江南自安。今渡江與戰，不幸而敗，則大事去矣。”<A HREF='../人物/諸葛靚.html' class='wise-wiki-link user-link-people' title='諸葛靚'>靚</A>曰：“公言是也。”</P>
<P class=wise-wiki>言未畢，人報晉兵順流而下，勢不可當。二人大驚，慌來見<A HREF='../人物/張悌.html' class='wise-wiki-link user-link-people' title='張悌'>張悌</A>商議。 <A HREF='../人物/諸葛靚.html' class='wise-wiki-link user-link-people' title='諸葛靚'>靚</A>謂<A HREF='../人物/張悌.html' class='wise-wiki-link user-link-people' title='張悌'>悌</A>曰：“東吳危矣，何不遁去？”<A HREF='../人物/張悌.html' class='wise-wiki-link user-link-people' title='張悌'>悌</A>垂泣曰：“吳之將亡，賢愚共知；今若君臣皆降，無一人死於國難，不亦辱乎？”<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>亦垂泣而去。 <A HREF='../人物/張悌.html' class='wise-wiki-link user-link-people' title='張悌'>張悌</A>與<A HREF='../人物/沈瑩.html' class='wise-wiki-link user-link-people' title='沈瑩'>沈瑩</A>揮兵抵敵，晉兵一齊圍之。 <A HREF='../人物/週旨.html' class='wise-wiki-link user-link-people' title='週旨'>週旨</A>首先殺入吳營，<A HREF='../人物/張悌.html' class='wise-wiki-link user-link-people' title='張悌'>張悌</A>獨奮力搏戰，死於亂軍之中。 <A HREF='../人物/沈瑩.html' class='wise-wiki-link user-link-people' title='沈瑩'>沈瑩</A>被<A HREF='../人物/週旨.html' class='wise-wiki-link user-link-people' title='週旨'>週旨</A>所殺。吳兵四散敗走。後人有詩讚<A HREF='../人物/張悌.html' class='wise-wiki-link user-link-people' title='張悌'>張悌</A>曰：</P>
<DIV class='wise-wiki-p user-poem'><P class='wise-wiki user-poem'>杜預巴山建大旗，</P>
<P class='wise-wiki user-poem'>江東張悌死忠時。</P>
<P class='wise-wiki user-poem'>已拼王氣南中盡，</P>
<P class='wise-wiki user-poem'>不忍偷生負所知。</P></DIV>
<P class=wise-wiki>卻說晉兵克了牛渚，深入吳境。 <A HREF='../人物/王濬.html' class='wise-wiki-link user-link-people' title='王濬'>王濬</A>遣人馳報捷音。 <A HREF='../人物/司馬炎.html' class='wise-wiki-link user-link-people' title='司馬炎'>晉主炎</A>聞知大喜，<A HREF='../人物/賈充.html' class='wise-wiki-link user-link-people' title='賈充'>賈充</A>奏曰：“吾兵久勞於外，不服水土，必生疾病，宜召軍還，再作後圖。”<A HREF='../人物/張華.html' class='wise-wiki-link user-link-people' title='張華'>張華</A>曰：“今大兵已入其巢，吳人膽落，不出一月，<A HREF='../人物/孫皓.html' class='wise-wiki-link user-link-people' title='孫皓'>孫皓</A>必擒矣。若輕召還，前功盡廢，誠可惜也。”<A HREF='../人物/司馬炎.html' class='wise-wiki-link user-link-people' title='司馬炎'>晉主</A>未及應，<A HREF='../人物/賈充.html' class='wise-wiki-link user-link-people' title='賈充'>賈充</A>叱<A HREF='../人物/張華.html' class='wise-wiki-link user-link-people' title='張華'>華</A>曰：“汝不省天時地利，欲妄邀功勳，困弊士卒，雖斬汝不足以謝天下！”<A HREF='../人物/司馬炎.html' class='wise-wiki-link user-link-people' title='司馬炎'>炎</A>曰：“此是<A HREF='../人物/司馬炎.html' class='wise-wiki-link user-link-people' title='司馬炎'>朕</A>意，<A HREF='../人物/張華.html' class='wise-wiki-link user-link-people' title='張華'>華</A>但與<A HREF='../人物/司馬炎.html' class='wise-wiki-link user-link-people' title='司馬炎'>朕</A>同耳，何必爭辯？”</P>
<P class=wise-wiki>忽報<A HREF='../人物/杜預.html' class='wise-wiki-link user-link-people' title='杜預'>杜預</A>馳表到。 <A HREF='../人物/司馬炎.html' class='wise-wiki-link user-link-people' title='司馬炎'>晉主</A>視表，亦言宜急進兵之意。 <A HREF='../人物/司馬炎.html' class='wise-wiki-link user-link-people' title='司馬炎'>晉主</A>遂不復疑，竟下徵進之命。 <A HREF='../人物/王濬.html' class='wise-wiki-link user-link-people' title='王濬'>王濬</A>等奉了<A HREF='../人物/司馬炎.html' class='wise-wiki-link user-link-people' title='司馬炎'>晉主</A>之命，水陸並進，風雷鼓動，吳人望旗而降。 <A HREF='../人物/孫皓.html' class='wise-wiki-link user-link-people' title='孫皓'>吳主皓</A>聞之，大驚失色。諸臣告曰：“北兵日近，江南軍民不戰而降，將如之何？”<A HREF='../人物/孫皓.html' class='wise-wiki-link user-link-people' title='孫皓'>皓</A>曰：“何故不戰？”眾對曰：“今日之禍，皆<A HREF='../人物/岑昏.html' class='wise-wiki-link user-link-people' title='岑昏'>岑昏</A>之罪，請<A HREF='../人物/孫皓.html' class='wise-wiki-link user-link-people' title='孫皓'>陛下</A>誅之。臣等出城決一死戰。”<A HREF='../人物/孫皓.html' class='wise-wiki-link user-link-people' title='孫皓'>皓</A>曰：“量一<A HREF='../人物/岑昏.html' class='wise-wiki-link user-link-people' title='岑昏'>中貴</A>，何能誤國？”眾大叫曰：“<A HREF='../人物/孫皓.html' class='wise-wiki-link user-link-people' title='孫皓'>陛下</A>豈不見蜀之<A HREF='../人物/黃皓.html' class='wise-wiki-link user-link-people' title='黃皓'>黃皓</A>乎？”</P>
<P class=wise-wiki>遂不待<A HREF='../人物/孫皓.html' class='wise-wiki-link user-link-people' title='孫皓'>吳主</A>之命，一齊擁入宮中，碎割<A HREF='../人物/岑昏.html' class='wise-wiki-link user-link-people' title='岑昏'>岑昏</A>，生啖其肉。 <A HREF='../人物/陶浚.html' class='wise-wiki-link user-link-people' title='陶浚'>陶浚</A>奏曰：“臣領戰船皆小，願得二萬兵乘大船以戰，自足破之。”<A HREF='../人物/孫皓.html' class='wise-wiki-link user-link-people' title='孫皓'>皓</A>從其言，遂撥御林諸軍與<A HREF='../人物/陶浚.html' class='wise-wiki-link user-link-people' title='陶浚'>陶浚</A>上流迎敵。前將軍<A HREF='../人物/張像.html' class='wise-wiki-link user-link-people' title='張像'>張像</A>率水兵下江迎敵。二人部兵正行，不想西北風大起，吳兵旗幟，皆不能立，盡倒豎於舟中；兵各不肯下船，四散奔走，只有<A HREF='../人物/張像.html' class='wise-wiki-link user-link-people' title='張像'>張像</A>數十軍待敵。</P>
<P class=wise-wiki>卻說晉將<A HREF='../人物/王濬.html' class='wise-wiki-link user-link-people' title='王濬'>王濬</A>揚帆而行，過三山，舟師曰：“風波甚急，船不能行；且待風勢少息行之。”<A HREF='../人物/王濬.html' class='wise-wiki-link user-link-people' title='王濬'>浚</A>大怒。拔劍叱之曰：“吾目下欲取石頭城，何言住耶！”遂擂鼓大進。吳將<A HREF='../人物/張像.html' class='wise-wiki-link user-link-people' title='張像'>張像</A>引從軍請降。 <A HREF='../人物/王濬.html' class='wise-wiki-link user-link-people' title='王濬'>浚</A>曰：“若是真降，便為前部立功。”<A HREF='../人物/張像.html' class='wise-wiki-link user-link-people' title='張像'>象</A>回本船，直至石頭城下，叫開城門，接入晉兵。</P>
<P class=wise-wiki><A HREF='../人物/孫皓.html' class='wise-wiki-link user-link-people' title='孫皓'>孫皓</A>聞晉兵入城，欲自刎。中書令<A HREF='../人物/胡衝.html' class='wise-wiki-link user-link-people' title='胡衝'>胡衝</A>、光祿勳<A HREF='../人物/薛瑩.html' class='wise-wiki-link user-link-people' title='薛瑩'>薛瑩</A>奏曰：“<A HREF='../人物/孫皓.html' class='wise-wiki-link user-link-people' title='孫皓'>陛下</A>何不效安樂公<A HREF='../人物/劉禪.html' class='wise-wiki-link user-link-people' title='劉禪'>劉禪</A>乎？”<A HREF='../人物/孫皓.html' class='wise-wiki-link user-link-people' title='孫皓'>皓</A>從之，亦輿櫬自縛，率諸文武，詣<A HREF='../人物/王濬.html' class='wise-wiki-link user-link-people' title='王濬'>王濬</A>軍前歸降。 <A HREF='../人物/王濬.html' class='wise-wiki-link user-link-people' title='王濬'>浚</A>釋其縛，焚其櫬，以王禮待之。唐人有詩歎曰：</P>
<DIV class='wise-wiki-p user-poem'><P class='wise-wiki user-poem'>王濬樓船下益州，金陵王氣黯然收。</P>
<P class='wise-wiki user-poem'>千尋鐵鎖沉江底，一片降幡出石頭。</P>
<P class='wise-wiki user-poem'>人世幾回傷往事，山形依舊枕寒流。</P>
<P class='wise-wiki user-poem'>今逢四海為家日，故壘蕭蕭蘆狄秋。</P></DIV>
<P class=wise-wiki>於是東吳四州八十三郡，三百一十三縣，戶口五十二萬三千，軍吏三萬二千，兵二十三萬，男女老幼二百三十萬，米榖二百八十萬斛，舟船五千餘艘，后宮五千餘人，皆歸大晉。大事已定，出榜安民，盡封府庫倉廩。次日，<A HREF='../人物/陶浚.html' class='wise-wiki-link user-link-people' title='陶浚'>陶浚</A>兵不戰自潰。瑯琊王<A HREF='../人物/司馬伷.html' class='wise-wiki-link user-link-people' title='司馬伷'>司馬伷</A>並<A HREF='../人物/王戎.html' class='wise-wiki-link user-link-people' title='王戎'>王戎</A>大兵皆至；見<A HREF='../人物/王濬.html' class='wise-wiki-link user-link-people' title='王濬'>王濬</A>成了大功，心中忻喜。次日，<A HREF='../人物/杜預.html' class='wise-wiki-link user-link-people' title='杜預'>杜預</A>亦至，大犒三軍，開倉賑濟吳民，於是吳民安堵。惟有建平太守<A HREF='../人物/吳彥.html' class='wise-wiki-link user-link-people' title='吳彥'>吳彥</A>，拒城不下，聞吳亡乃降。</P>
<P class=wise-wiki><A HREF='../人物/王濬.html' class='wise-wiki-link user-link-people' title='王濬'>王濬</A>上表報捷，朝廷聞吳已平，君臣皆賀上壽。 <A HREF='../人物/司馬炎.html' class='wise-wiki-link user-link-people' title='司馬炎'>晉主</A>執杯流涕曰：“此<A HREF='../人物/羊祜.html' class='wise-wiki-link user-link-people' title='羊祜'>羊太傅</A>之功也，惜其不親見之耳！”驃騎將軍<A HREF='../人物/孫秀.html' class='wise-wiki-link user-link-people' title='孫秀'>孫秀</A>退朝，向南面哭曰：“昔<A HREF='../人物/孫策.html' class='wise-wiki-link user-link-people' title='孫策'>討逆</A>壯年，以一校尉創立基業，今<A HREF='../人物/孫皓.html' class='wise-wiki-link user-link-people' title='孫皓'>孫皓</A>舉江南而棄之，悠悠蒼天，此何人哉！”</P>
<P class=wise-wiki>卻說<A HREF='../人物/王濬.html' class='wise-wiki-link user-link-people' title='王濬'>王濬</A>班師還，吳主<A HREF='../人物/孫皓.html' class='wise-wiki-link user-link-people' title='孫皓'>孫皓</A>赴洛陽面君。 <A HREF='../人物/孫皓.html' class='wise-wiki-link user-link-people' title='孫皓'>皓</A>登殿稽首以見<A HREF='../人物/司馬炎.html' class='wise-wiki-link user-link-people' title='司馬炎'>晉帝</A>。 <A HREF='../人物/司馬炎.html' class='wise-wiki-link user-link-people' title='司馬炎'>帝</A>賜坐曰：“<A HREF='../人物/司馬炎.html' class='wise-wiki-link user-link-people' title='司馬炎'>朕</A>設此座以待<A HREF='../人物/孫皓.html' class='wise-wiki-link user-link-people' title='孫皓'>卿</A>久矣。”<A HREF='../人物/孫皓.html' class='wise-wiki-link user-link-people' title='孫皓'>皓</A>對曰：“<A HREF='../人物/孫皓.html' class='wise-wiki-link user-link-people' title='孫皓'>臣</A>於南方，亦設此座以待<A HREF='../人物/司馬炎.html' class='wise-wiki-link user-link-people' title='司馬炎'>陛下</A>。”<A HREF='../人物/司馬炎.html' class='wise-wiki-link user-link-people' title='司馬炎'>帝</A>大笑。 <A HREF='../人物/賈充.html' class='wise-wiki-link user-link-people' title='賈充'>賈充</A>問<A HREF='../人物/孫皓.html' class='wise-wiki-link user-link-people' title='孫皓'>皓</A>曰：“聞<A HREF='../人物/孫皓.html' class='wise-wiki-link user-link-people' title='孫皓'>君</A>在南方，每鑿人眼目，剝人面皮，此何等刑耶？”<A HREF='../人物/孫皓.html' class='wise-wiki-link user-link-people' title='孫皓'>皓</A>曰：“人臣弒君及奸佞不忠者，則加此刑耳。”<A HREF='../人物/賈充.html' class='wise-wiki-link user-link-people' title='賈充'>充</A>默然甚愧。 <A HREF='../人物/司馬炎.html' class='wise-wiki-link user-link-people' title='司馬炎'>帝</A>封<A HREF='../人物/孫皓.html' class='wise-wiki-link user-link-people' title='孫皓'>皓</A>為<A HREF='../人物/孫皓.html' class='wise-wiki-link user-link-people' title='孫皓'>歸命侯</A>，子孫封中郎，隨降宰輔皆封列侯。丞相<A HREF='../人物/張悌.html' class='wise-wiki-link user-link-people' title='張悌'>張悌</A>陣亡，封其子孫。封<A HREF='../人物/王濬.html' class='wise-wiki-link user-link-people' title='王濬'>王濬</A>為輔國大將軍。其餘各加封賞。</P>
<P class=wise-wiki>自此三國歸於晉帝<A HREF='../人物/司馬炎.html' class='wise-wiki-link user-link-people' title='司馬炎'>司馬炎</A>，為一統之基矣。此所謂“天下大勢，合久必分，分久必合”者也。</P>
<P class=wise-wiki>後來後漢皇帝<A HREF='../人物/劉禪.html' class='wise-wiki-link user-link-people' title='劉禪'>劉禪</A>亡於晉太康七年，魏主<A HREF='../人物/曹奐.html' class='wise-wiki-link user-link-people' title='曹奐'>曹奐</A>亡於太康元年，吳主<A HREF='../人物/孫皓.html' class='wise-wiki-link user-link-people' title='孫皓'>孫皓</A>亡於太康四年，皆善終。後人有古風一篇，以敘其事曰：</P>
<DIV class='wise-wiki-p user-poem'><P class='wise-wiki user-poem'>高祖提劍入咸陽，炎炎紅日昇扶桑。</P>
<P class='wise-wiki user-poem'>光武龍興成大統，金烏飛上天中央。</P>
<P class='wise-wiki user-poem'>哀哉獻帝紹海宇，紅輪西墜咸池傍！</P>
<P class='wise-wiki user-poem'>何進無謀中貴亂，涼州董卓居朝堂。</P>
<P class='wise-wiki user-poem'>王允定計誅逆黨，李傕郭氾興刀槍。</P>
<P class='wise-wiki user-poem'>四方盜賊如蟻聚，六合奸雄皆鷹揚。</P>
<P class='wise-wiki user-poem'>孫堅孫策起江左，袁紹袁術興河梁。</P>
<P class='wise-wiki user-poem'>劉焉父子據巴蜀，劉表軍旅屯荊襄。</P>
<P class='wise-wiki user-poem'>張脩張魯霸南鄭，馬騰韓遂守西涼。</P>
<P class='wise-wiki user-poem'>陶謙張繡公孫瓚，各逞雄才佔一方。</P>
<P class='wise-wiki user-poem'>曹操專權居相府，牢籠英俊用文武。</P>
<P class='wise-wiki user-poem'>威震天子令諸侯，總領貔貅鎮中土。</P>
<P class='wise-wiki user-poem'>樓桑玄德本皇孫，義結關張願扶主。</P>
<P class='wise-wiki user-poem'>東西奔走恨無家，將寡兵微作羈旅。</P>
<P class='wise-wiki user-poem'>南陽三顧情可深，臥龍一見分寰宇。</P>
<P class='wise-wiki user-poem'>先取荊州後取川，霸業王圖在天府。</P>
<P class='wise-wiki user-poem'>嗚呼三載逝升遐，白帝託孤堪痛楚！</P>
<P class='wise-wiki user-poem'>孔明六出祁山前，願以隻手將天補。</P>
<P class='wise-wiki user-poem'>何期歷數到此終，長星半夜落山塢！</P>
<P class='wise-wiki user-poem'>姜維獨憑氣力高，九伐中原空劬勞。</P>
<P class='wise-wiki user-poem'>鐘會鄧艾分兵進，漢室江山盡屬曹。</P>
<P class='wise-wiki user-poem'>丕睿芳髦才及奐，司馬又將天下交。</P>
<P class='wise-wiki user-poem'>受禪台前云霧起，石頭城下無波濤。</P>
<P class='wise-wiki user-poem'>陳留歸命與安樂，王侯公爵從根苗。</P>
<P class='wise-wiki user-poem'>紛紛世事無窮盡，天數茫茫不可逃。</P>
<P class='wise-wiki user-poem'>鼎足三分已成夢，後人憑弔空牢騷。</P></DIV>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='119.html' class='navigator'>上一頁</A></SPAN> <SPAN class='navigator'>下一頁</SPAN> <SPAN class='navigator'>最後一頁</SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01259秒。</DIV></BODY>
</HTML>