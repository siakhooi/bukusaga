<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第十八回　賈文和料敵決勝　夏侯惇拔失啖睛 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='017.html' class='navigator'>上一頁</A></SPAN> <SPAN class='navigator'><A HREF='019.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第十八回　賈文和料敵決勝　夏侯惇拔失啖睛</H1>



<P class=wise-wiki>卻說<A HREF='../人物/賈詡.html' class='wise-wiki-link user-link-people' title='賈詡'>賈詡</A>料知<A HREF='../人物/曹操.html' class='wise-wiki-link user-link-people' title='曹操'>曹操</A>之意，便欲將計就計而行，乃謂<A HREF='../人物/張繡.html' class='wise-wiki-link user-link-people' title='張繡'>張繡</A>曰：“<A HREF='../人物/賈詡.html' class='wise-wiki-link user-link-people' title='賈詡'>某</A>在城上，見<A HREF='../人物/曹操.html' class='wise-wiki-link user-link-people' title='曹操'>曹操</A>繞城而觀者三日。<A HREF='../人物/曹操.html' class='wise-wiki-link user-link-people' title='曹操'>他</A>見城東南角磚土之色，新舊不等，鹿角多半毀壞，意將從此處攻進；卻虛去西北上積草，詐為聲勢，欲哄我撤兵守西北，彼乘夜黑，必爬東南角而進也。”<A HREF='../人物/張繡.html' class='wise-wiki-link user-link-people' title='張繡'>繡</A>曰：“然則奈何？”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“此易事耳。來日可令精壯之兵，飽食輕裝，盡藏於東南房屋內，卻教百姓假扮軍士，虛守西北，夜間任他在東南角上爬城。俟其爬進城時，一聲炮響，伏兵齊起，<A HREF='../人物/曹操.html' class='wise-wiki-link user-link-people' title='曹操'>操</A>可擒矣。”</P>
<P class=wise-wiki><A HREF='../人物/張繡.html' class='wise-wiki-link user-link-people' title='張繡'>繡</A>喜從其計。早有探馬報<A HREF='../人物/曹操.html' class='wise-wiki-link user-link-people' title='曹操'>曹操</A>，說<A HREF='../人物/張繡.html' class='wise-wiki-link user-link-people' title='張繡'>張繡</A>盡撤兵在西北角上，吶喊守城，東南卻甚空虛。 <A HREF='../人物/曹操.html' class='wise-wiki-link user-link-people' title='曹操'>操</A>曰：“中吾計矣！”遂命軍中密備鍬镢，爬城器具，日間只引軍攻西北角；至二更時分，卻領精兵於東南角上爬入濠去，砍開鹿角。城中全無動靜，眾軍一齊擁入。只聽得一聲炮響，伏兵四起。曹軍急退，背後<A HREF='../人物/張繡.html' class='wise-wiki-link user-link-people' title='張繡'>張繡</A>親驅勇壯殺來。曹軍大敗，退出城外，奔走數十里。 <A HREF='../人物/張繡.html' class='wise-wiki-link user-link-people' title='張繡'>張繡</A>直殺至天明方收軍入城。 <A HREF='../人物/曹操.html' class='wise-wiki-link user-link-people' title='曹操'>曹操</A>計點敗軍，已折五萬餘人，失去輜重無數。 <A HREF='../人物/呂虔.html' class='wise-wiki-link user-link-people' title='呂虔'>呂虔</A>、<A HREF='../人物/於禁.html' class='wise-wiki-link user-link-people' title='於禁'>於禁</A>俱各被傷。</P>
<P class=wise-wiki>卻說<A HREF='../人物/賈詡.html' class='wise-wiki-link user-link-people' title='賈詡'>賈詡</A>見<A HREF='../人物/曹操.html' class='wise-wiki-link user-link-people' title='曹操'>操</A>敗走，急勸<A HREF='../人物/張繡.html' class='wise-wiki-link user-link-people' title='張繡'>張繡</A>遺書<A HREF='../人物/劉表.html' class='wise-wiki-link user-link-people' title='劉表'>劉表</A>，使起兵截其後路。 <A HREF='../人物/劉表.html' class='wise-wiki-link user-link-people' title='劉表'>表</A>得書，即欲起兵，忽探馬報<A HREF='../人物/孫策.html' class='wise-wiki-link user-link-people' title='孫策'>孫策</A>屯兵湖口。 <A HREF='../人物/蒯良.html' class='wise-wiki-link user-link-people' title='蒯良'>蒯良</A>曰：“<A HREF='../人物/孫策.html' class='wise-wiki-link user-link-people' title='孫策'>策</A>屯兵湖口，乃<A HREF='../人物/曹操.html' class='wise-wiki-link user-link-people' title='曹操'>曹操</A>之計也。今<A HREF='../人物/曹操.html' class='wise-wiki-link user-link-people' title='曹操'>操</A>新敗，若不乘勢擊之，後必有患。”<A HREF='../人物/劉表.html' class='wise-wiki-link user-link-people' title='劉表'>表</A>乃令<A HREF='../人物/黃祖.html' class='wise-wiki-link user-link-people' title='黃祖'>黃祖</A>堅守隘口，<A HREF='../人物/曹操.html' class='wise-wiki-link user-link-people' title='曹操'>自己</A>統兵至安眾縣截<A HREF='../人物/曹操.html' class='wise-wiki-link user-link-people' title='曹操'>操</A>後路；一面約會<A HREF='../人物/張繡.html' class='wise-wiki-link user-link-people' title='張繡'>張繡</A>。 <A HREF='../人物/張繡.html' class='wise-wiki-link user-link-people' title='張繡'>繡</A>知<A HREF='../人物/劉表.html' class='wise-wiki-link user-link-people' title='劉表'>表</A>兵已起，即同<A HREF='../人物/賈詡.html' class='wise-wiki-link user-link-people' title='賈詡'>賈詡</A>引兵襲<A HREF='../人物/曹操.html' class='wise-wiki-link user-link-people' title='曹操'>操</A>。</P>
<P class=wise-wiki>且說<A HREF='../人物/曹操.html' class='wise-wiki-link user-link-people' title='曹操'>操</A>軍緩緩而行，至襄城到淯水，<A HREF='../人物/曹操.html' class='wise-wiki-link user-link-people' title='曹操'>操</A>忽於馬上放聲大哭。眾驚問其故。 <A HREF='../人物/曹操.html' class='wise-wiki-link user-link-people' title='曹操'>操</A>曰：“吾思去年於此地折了吾大將<A HREF='../人物/典韋.html' class='wise-wiki-link user-link-people' title='典韋'>典韋</A>，不由不哭耳！”因即下令屯住軍馬，大設祭筵，吊奠<A HREF='../人物/典韋.html' class='wise-wiki-link user-link-people' title='典韋'>典韋</A>亡魂。 <A HREF='../人物/曹操.html' class='wise-wiki-link user-link-people' title='曹操'>操</A>親自拈香哭拜，三軍無不感嘆。祭<A HREF='../人物/典韋.html' class='wise-wiki-link user-link-people' title='典韋'>典韋</A>畢，方祭侄<A HREF='../人物/曹安民.html' class='wise-wiki-link user-link-people' title='曹安民'>曹安民</A>及長子<A HREF='../人物/曹昂.html' class='wise-wiki-link user-link-people' title='曹昂'>曹昂</A>，並祭陣亡軍士；連<A HREF='../人物/絕影.html' class='wise-wiki-link user-link-people' title='絕影'>那匹射死的大宛馬</A>，也都致祭。</P>
<P class=wise-wiki>次日，忽<A HREF='../人物/荀彧.html' class='wise-wiki-link user-link-people' title='荀彧'>荀彧</A>差人報說：“<A HREF='../人物/劉表.html' class='wise-wiki-link user-link-people' title='劉表'>劉表</A>助<A HREF='../人物/張繡.html' class='wise-wiki-link user-link-people' title='張繡'>張繡</A>屯兵安眾，截吾歸路。”<A HREF='../人物/曹操.html' class='wise-wiki-link user-link-people' title='曹操'>操</A>答<A HREF='../人物/荀彧.html' class='wise-wiki-link user-link-people' title='荀彧'>彧</A>書曰：“吾日行數里，非不知賊來追我，然吾計劃已定，若到安眾，破<A HREF='../人物/張繡.html' class='wise-wiki-link user-link-people' title='張繡'>繡</A>必矣。君等勿疑。”便催軍行至安眾縣界。 <A HREF='../人物/劉表.html' class='wise-wiki-link user-link-people' title='劉表'>劉表</A>軍已守險要，<A HREF='../人物/張繡.html' class='wise-wiki-link user-link-people' title='張繡'>張繡</A>隨後引軍趕來。 <A HREF='../人物/曹操.html' class='wise-wiki-link user-link-people' title='曹操'>操</A>乃令眾軍黑夜鑿險開道，暗伏奇兵。</P>
<P class=wise-wiki>及天色微明，<A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/張繡.html' class='wise-wiki-link user-link-people' title='張繡'>張繡</A>軍會合，見<A HREF='../人物/曹操.html' class='wise-wiki-link user-link-people' title='曹操'>操</A>兵少，疑<A HREF='../人物/曹操.html' class='wise-wiki-link user-link-people' title='曹操'>操</A>遁去，俱引兵入險擊之。 <A HREF='../人物/曹操.html' class='wise-wiki-link user-link-people' title='曹操'>操</A>縱奇兵出，大破兩家之兵。曹兵出了安眾界口，於隘外下寨。 <A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/張繡.html' class='wise-wiki-link user-link-people' title='張繡'>張繡</A>各整敗兵相見。 <A HREF='../人物/劉表.html' class='wise-wiki-link user-link-people' title='劉表'>表</A>曰：“何期反中<A HREF='../人物/曹操.html' class='wise-wiki-link user-link-people' title='曹操'>曹操</A>奸計！”<A HREF='../人物/張繡.html' class='wise-wiki-link user-link-people' title='張繡'>繡</A>曰：“容再圖之！”於是兩軍集於安眾。</P>
<P class=wise-wiki>且說<A HREF='../人物/荀彧.html' class='wise-wiki-link user-link-people' title='荀彧'>荀彧</A>探知<A HREF='../人物/袁紹.html' class='wise-wiki-link user-link-people' title='袁紹'>袁紹</A>欲興兵犯許都，星夜馳書報<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>得書心慌，即日回兵。細作報知<A HREF='../人物/張繡.html' class='wise-wiki-link user-link-people' title='張繡'>張繡</A>，<A HREF='../人物/張繡.html' class='wise-wiki-link user-link-people' title='張繡'>繡</A>欲追之。 <A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“不可追也，追之必敗。”<A HREF='../人物/劉表.html' class='wise-wiki-link user-link-people' title='劉表'>劉表</A>曰：“今日不追，坐失機會矣。”力勸<A HREF='../人物/張繡.html' class='wise-wiki-link user-link-people' title='張繡'>繡</A>引軍萬餘同往追之。約行十餘里，趕上曹軍後隊。曹軍奮力接戰，<A HREF='../人物/張繡.html' class='wise-wiki-link user-link-people' title='張繡'>繡</A>、<A HREF='../人物/劉表.html' class='wise-wiki-link user-link-people' title='劉表'>表</A>兩軍大敗而還。 <A HREF='../人物/張繡.html' class='wise-wiki-link user-link-people' title='張繡'>繡</A>謂<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“不用<A HREF='../人物/賈詡.html' class='wise-wiki-link user-link-people' title='賈詡'>公</A>言，果有此敗。”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“今可整兵再往追之。”<A HREF='../人物/張繡.html' class='wise-wiki-link user-link-people' title='張繡'>繡</A>與<A HREF='../人物/劉表.html' class='wise-wiki-link user-link-people' title='劉表'>表</A>俱曰：“今已敗，奈何復追？”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“今番追去，必獲大勝，如其不然，請斬吾首。”<A HREF='../人物/張繡.html' class='wise-wiki-link user-link-people' title='張繡'>繡</A>信之。 <A HREF='../人物/劉表.html' class='wise-wiki-link user-link-people' title='劉表'>劉表</A>疑慮，不肯同往。 <A HREF='../人物/張繡.html' class='wise-wiki-link user-link-people' title='張繡'>繡</A>乃自引一軍往追，<A HREF='../人物/曹操.html' class='wise-wiki-link user-link-people' title='曹操'>操</A>兵果然大敗，軍馬輜重，連路散棄而走。</P>
<P class=wise-wiki><A HREF='../人物/張繡.html' class='wise-wiki-link user-link-people' title='張繡'>繡</A>正往前追趕，忽山後<A HREF='../人物/李通.html' class='wise-wiki-link user-link-people' title='李通'>一彪軍</A>擁出。 <A HREF='../人物/張繡.html' class='wise-wiki-link user-link-people' title='張繡'>繡</A>不敢前追，收軍回安眾。 <A HREF='../人物/劉表.html' class='wise-wiki-link user-link-people' title='劉表'>劉表</A>問<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“前以精兵追退兵，而<A HREF='../人物/賈詡.html' class='wise-wiki-link user-link-people' title='賈詡'>公</A>曰必敗；後以敗卒擊勝兵，而<A HREF='../人物/賈詡.html' class='wise-wiki-link user-link-people' title='賈詡'>公</A>曰必克；究竟悉如<A HREF='../人物/賈詡.html' class='wise-wiki-link user-link-people' title='賈詡'>公</A>言，何其事不同而皆驗也？願<A HREF='../人物/賈詡.html' class='wise-wiki-link user-link-people' title='賈詡'>公明</A>教我。”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“此易知耳。<A HREF='../人物/劉表.html' class='wise-wiki-link user-link-people' title='劉表'>將軍</A>雖善用兵，非<A HREF='../人物/曹操.html' class='wise-wiki-link user-link-people' title='曹操'>曹操</A>敵手。<A HREF='../人物/曹操.html' class='wise-wiki-link user-link-people' title='曹操'>操</A>軍雖敗，必有勁將為殿，以防追兵；我兵雖銳，不能敵之也；故知必敗。夫操之急於退兵者，必因許都有事；既破我追軍之後，必輕車速回，不復為備；我乘其不備而更追之，故能勝也。”<A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/張繡.html' class='wise-wiki-link user-link-people' title='張繡'>張繡</A>俱服其高見。 <A HREF='../人物/賈詡.html' class='wise-wiki-link user-link-people' title='賈詡'>詡</A>勸<A HREF='../人物/劉表.html' class='wise-wiki-link user-link-people' title='劉表'>表</A>回荊州，<A HREF='../人物/張繡.html' class='wise-wiki-link user-link-people' title='張繡'>繡</A>守襄城，以為唇齒，兩軍各散。</P>
<P class=wise-wiki>且說<A HREF='../人物/曹操.html' class='wise-wiki-link user-link-people' title='曹操'>曹操</A>正行間，聞報後軍為<A HREF='../人物/張繡.html' class='wise-wiki-link user-link-people' title='張繡'>繡</A>所追，急引眾將回身救應。只見<A HREF='../人物/張繡.html' class='wise-wiki-link user-link-people' title='張繡'>繡</A>軍已退，敗兵回告<A HREF='../人物/曹操.html' class='wise-wiki-link user-link-people' title='曹操'>操</A>曰：“若非山後這<A HREF='../人物/李通.html' class='wise-wiki-link user-link-people' title='李通'>一路人馬</A>阻住中路，我等皆被擒矣。”<A HREF='../人物/曹操.html' class='wise-wiki-link user-link-people' title='曹操'>操</A>急問何人，<A HREF='../人物/李通.html' class='wise-wiki-link user-link-people' title='李通'>那人</A>綽槍下馬，拜見<A HREF='../人物/曹操.html' class='wise-wiki-link user-link-people' title='曹操'>曹操</A>，乃鎮威中郎將，江夏平春人；<A HREF='../人物/李通.html' class='wise-wiki-link user-link-people' title='李通'>姓李，名通，字文達</A>。 <A HREF='../人物/曹操.html' class='wise-wiki-link user-link-people' title='曹操'>操</A>問何來。 <A HREF='../人物/李通.html' class='wise-wiki-link user-link-people' title='李通'>通</A>曰：“近守汝南，聞<A HREF='../人物/曹操.html' class='wise-wiki-link user-link-people' title='曹操'>丞相</A>與<A HREF='../人物/張繡.html' class='wise-wiki-link user-link-people' title='張繡'>張繡</A>、<A HREF='../人物/劉表.html' class='wise-wiki-link user-link-people' title='劉表'>劉表</A>戰，特來接應。”<A HREF='../人物/曹操.html' class='wise-wiki-link user-link-people' title='曹操'>操</A>喜，封<A HREF='../人物/李通.html' class='wise-wiki-link user-link-people' title='李通'>通</A>為建功侯，守汝南西界，以防<A HREF='../人物/劉表.html' class='wise-wiki-link user-link-people' title='劉表'>表</A>、<A HREF='../人物/張繡.html' class='wise-wiki-link user-link-people' title='張繡'>繡</A>。 <A HREF='../人物/李通.html' class='wise-wiki-link user-link-people' title='李通'>李通</A>拜謝而去。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>還許都，表奏<A HREF='../人物/孫策.html' class='wise-wiki-link user-link-people' title='孫策'>孫策</A>有功，封為討逆將軍，賜爵吳侯，遣使齎詔江東，諭令防剿<A HREF='../人物/劉表.html' class='wise-wiki-link user-link-people' title='劉表'>劉表</A>。 <A HREF='../人物/曹操.html' class='wise-wiki-link user-link-people' title='曹操'>操</A>回府，眾官參見畢。 <A HREF='../人物/荀彧.html' class='wise-wiki-link user-link-people' title='荀彧'>荀彧</A>問曰：“<A HREF='../人物/曹操.html' class='wise-wiki-link user-link-people' title='曹操'>丞相</A>緩行至安眾，何以知必勝賊兵？”<A HREF='../人物/曹操.html' class='wise-wiki-link user-link-people' title='曹操'>操</A>曰：“彼退無歸路，必將死戰，吾緩誘之而暗圖之，是以知其必勝也。”</P>
<P class=wise-wiki><A HREF='../人物/荀彧.html' class='wise-wiki-link user-link-people' title='荀彧'>荀彧</A>拜服。 <A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>入。 <A HREF='../人物/曹操.html' class='wise-wiki-link user-link-people' title='曹操'>操</A>曰：“公來何暮也？”<A HREF='../人物/郭嘉.html' class='wise-wiki-link user-link-people' title='郭嘉'>嘉</A>袖出一書，白<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁紹</A>使人致書<A HREF='../人物/曹操.html' class='wise-wiki-link user-link-people' title='曹操'>承相</A>，言欲出兵攻<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>，特來借糧借兵。”<A HREF='../人物/曹操.html' class='wise-wiki-link user-link-people' title='曹操'>操</A>曰：“吾聞<A HREF='../人物/袁紹.html' class='wise-wiki-link user-link-people' title='袁紹'>紹</A>欲圖許都，今見吾歸，又別生他議。”遂拆書觀之。見其詞意驕慢，乃問<A HREF='../人物/郭嘉.html' class='wise-wiki-link user-link-people' title='郭嘉'>嘉</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁紹</A>如此無狀，吾欲討之，恨力不及，如何？”</P>
<P class=wise-wiki><A HREF='../人物/郭嘉.html' class='wise-wiki-link user-link-people' title='郭嘉'>嘉</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/劉邦.html' class='wise-wiki-link user-link-people' title='劉邦'>劉</A><A HREF='../人物/項羽.html' class='wise-wiki-link user-link-people' title='項羽'>項</A>之不敵，<A HREF='../人物/曹操.html' class='wise-wiki-link user-link-people' title='曹操'>公</A>所知也。<A HREF='../人物/劉邦.html' class='wise-wiki-link user-link-people' title='劉邦'>高祖</A>惟智勝，<A HREF='../人物/項羽.html' class='wise-wiki-link user-link-people' title='項羽'>項羽</A>雖強，終為所擒。今<A HREF='../人物/袁紹.html' class='wise-wiki-link user-link-people' title='袁紹'>紹</A>有十敗，<A HREF='../人物/曹操.html' class='wise-wiki-link user-link-people' title='曹操'>公</A>有十勝；<A HREF='../人物/袁紹.html' class='wise-wiki-link user-link-people' title='袁紹'>紹</A>兵雖盛，不足懼也。<A HREF='../人物/袁紹.html' class='wise-wiki-link user-link-people' title='袁紹'>紹</A>繁禮多儀，<A HREF='../人物/曹操.html' class='wise-wiki-link user-link-people' title='曹操'>公</A>體任自然，此道勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>以逆動，<A HREF='../人物/曹操.html' class='wise-wiki-link user-link-people' title='曹操'>公</A>以順率，此義勝也；<A HREF='../人物/劉志.html' class='wise-wiki-link user-link-people' title='劉志'>桓</A>、<A HREF='../人物/劉宏.html' class='wise-wiki-link user-link-people' title='劉宏'>靈</A>以來，政失於寬，<A HREF='../人物/袁紹.html' class='wise-wiki-link user-link-people' title='袁紹'>紹</A>以寬濟，<A HREF='../人物/曹操.html' class='wise-wiki-link user-link-people' title='曹操'>公</A>以猛糾，此治勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>外寬內忌，所任多親戚，<A HREF='../人物/曹操.html' class='wise-wiki-link user-link-people' title='曹操'>公</A>外簡內明，用人惟才，此度勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>多謀少決，<A HREF='../人物/曹操.html' class='wise-wiki-link user-link-people' title='曹操'>公</A>得策輒行，此謀勝也，<A HREF='../人物/袁紹.html' class='wise-wiki-link user-link-people' title='袁紹'>紹</A>專收名譽，<A HREF='../人物/曹操.html' class='wise-wiki-link user-link-people' title='曹操'>公</A>以至誠待人，此德勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>卹近忽遠，<A HREF='../人物/曹操.html' class='wise-wiki-link user-link-people' title='曹操'>公</A>慮無不周，此仁勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>聽讒惑亂，<A HREF='../人物/曹操.html' class='wise-wiki-link user-link-people' title='曹操'>公</A>浸潤不行，此明勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>是非混淆，<A HREF='../人物/曹操.html' class='wise-wiki-link user-link-people' title='曹操'>公</A>法度嚴明，此文勝也；<A HREF='../人物/袁紹.html' class='wise-wiki-link user-link-people' title='袁紹'>紹</A>好為虛勢，不知兵要，<A HREF='../人物/曹操.html' class='wise-wiki-link user-link-people' title='曹操'>公</A>以少克眾，用兵如神，此武勝也。─<A HREF='../人物/曹操.html' class='wise-wiki-link user-link-people' title='曹操'>公</A>有此十勝，於以敗<A HREF='../人物/袁紹.html' class='wise-wiki-link user-link-people' title='袁紹'>紹</A>無難矣。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>笑曰：“如<A HREF='../人物/郭嘉.html' class='wise-wiki-link user-link-people' title='郭嘉'>公</A>所言，<A HREF='../人物/曹操.html' class='wise-wiki-link user-link-people' title='曹操'>孤</A>何足以當之？”<A HREF='../人物/荀彧.html' class='wise-wiki-link user-link-people' title='荀彧'>荀彧</A>曰：“<A HREF='../人物/郭嘉.html' class='wise-wiki-link user-link-people' title='郭嘉'>郭奉孝</A>十勝十敗之說，正與愚見相合。<A HREF='../人物/袁紹.html' class='wise-wiki-link user-link-people' title='袁紹'>紹</A>兵雖眾，何足懼耶！”<A HREF='../人物/郭嘉.html' class='wise-wiki-link user-link-people' title='郭嘉'>嘉</A>曰：“徐州<A HREF='../人物/呂布.html' class='wise-wiki-link user-link-people' title='呂布'>呂布</A>，實心腹大患。今<A HREF='../人物/袁紹.html' class='wise-wiki-link user-link-people' title='袁紹'>紹</A>北征<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>，我當乘其遠出，先取<A HREF='../人物/呂布.html' class='wise-wiki-link user-link-people' title='呂布'>呂布</A>，掃除東南，然後圖<A HREF='../人物/袁紹.html' class='wise-wiki-link user-link-people' title='袁紹'>紹</A>，乃為上計；否則我方攻<A HREF='../人物/袁紹.html' class='wise-wiki-link user-link-people' title='袁紹'>紹</A>，<A HREF='../人物/呂布.html' class='wise-wiki-link user-link-people' title='呂布'>布</A>必乘虛來犯許都，為害不淺也。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>然其言，遂議東征<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/荀彧.html' class='wise-wiki-link user-link-people' title='荀彧'>荀彧</A>曰：“可先使人往約<A HREF='../人物/劉備.html' class='wise-wiki-link user-link-people' title='劉備'>劉備</A>，待其回報，方可動兵。”<A HREF='../人物/曹操.html' class='wise-wiki-link user-link-people' title='曹操'>操</A>從之，一面發書與<A HREF='../人物/劉備.html' class='wise-wiki-link user-link-people' title='劉備'>玄德</A>，一面厚遣<A HREF='../人物/袁紹.html' class='wise-wiki-link user-link-people' title='袁紹'>紹</A>使，奏封<A HREF='../人物/袁紹.html' class='wise-wiki-link user-link-people' title='袁紹'>紹</A>為大將軍太尉，兼都督冀、青、幽、並四州，密書答之雲：“<A HREF='../人物/袁紹.html' class='wise-wiki-link user-link-people' title='袁紹'>公</A>可討<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>，<A HREF='../人物/曹操.html' class='wise-wiki-link user-link-people' title='曹操'>吾</A>當相助。”<A HREF='../人物/袁紹.html' class='wise-wiki-link user-link-people' title='袁紹'>紹</A>得書大喜，便進兵攻<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>。</P>
<P class=wise-wiki>且說<A HREF='../人物/呂布.html' class='wise-wiki-link user-link-people' title='呂布'>呂布</A>在徐州，每當賓客宴會之際，<A HREF='../人物/陳圭.html' class='wise-wiki-link user-link-people' title='陳圭'>陳圭</A>父子必盛稱<A HREF='../人物/呂布.html' class='wise-wiki-link user-link-people' title='呂布'>布</A>德。 <A HREF='../人物/陳宮.html' class='wise-wiki-link user-link-people' title='陳宮'>陳宮</A>不悅，乘間告<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/陳圭.html' class='wise-wiki-link user-link-people' title='陳圭'>陳圭</A>父子麵諛<A HREF='../人物/呂布.html' class='wise-wiki-link user-link-people' title='呂布'>將軍</A>，其心不可測，宜善防之。”<A HREF='../人物/呂布.html' class='wise-wiki-link user-link-people' title='呂布'>布</A>怒叱曰：“汝無端獻讒，欲害好人耶？”<A HREF='../人物/陳宮.html' class='wise-wiki-link user-link-people' title='陳宮'>宮</A>出歎曰：“忠言不入，吾輩必受殃矣。”意欲棄<A HREF='../人物/呂布.html' class='wise-wiki-link user-link-people' title='呂布'>布</A>他往，卻又不忍；又恐被人嗤笑，乃終日悶悶不樂。</P>
<P class=wise-wiki>一日，帶領數騎去小沛地面圍獵解悶，忽見官道上一騎驛馬，飛奔前去。 <A HREF='../人物/陳宮.html' class='wise-wiki-link user-link-people' title='陳宮'>宮</A>疑之，棄了圍場，引從騎從小路趕上，問曰：“汝是何處使命？”那使者知是<A HREF='../人物/呂布.html' class='wise-wiki-link user-link-people' title='呂布'>呂布</A>部下人，慌不能答。 <A HREF='../人物/陳宮.html' class='wise-wiki-link user-link-people' title='陳宮'>陳宮</A>令搜其身，得<A HREF='../人物/劉備.html' class='wise-wiki-link user-link-people' title='劉備'>玄德</A>回答<A HREF='../人物/曹操.html' class='wise-wiki-link user-link-people' title='曹操'>曹操</A>密書一封。 <A HREF='../人物/陳宮.html' class='wise-wiki-link user-link-people' title='陳宮'>宮</A>即連人與書，拿見<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/呂布.html' class='wise-wiki-link user-link-people' title='呂布'>布</A>問其故。來使曰：“<A HREF='../人物/曹操.html' class='wise-wiki-link user-link-people' title='曹操'>曹丞相</A>差我往<A HREF='../人物/劉備.html' class='wise-wiki-link user-link-people' title='劉備'>劉豫州</A>處下書，今得回書，不知書中所言何事。”<A HREF='../人物/呂布.html' class='wise-wiki-link user-link-people' title='呂布'>布</A>乃拆書細看。書略曰：</P>
<DIV class='wise-wiki-p user-letter'><P class='wise-wiki user-letter'>奉明命欲圖<A HREF='../人物/呂布.html' class='wise-wiki-link user-link-people' title='呂布'>呂布</A>，敢不夙夜用心？但<A HREF='../人物/劉備.html' class='wise-wiki-link user-link-people' title='劉備'>備</A>兵微將少，不敢輕動。 <A HREF='../人物/曹操.html' class='wise-wiki-link user-link-people' title='曹操'>丞相</A>若興大師，<A HREF='../人物/劉備.html' class='wise-wiki-link user-link-people' title='劉備'>備</A>當為前驅。謹嚴兵整甲，專待鈞命。</P></DIV>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>呂布</A>見了，大驚曰：“<A HREF='../人物/曹操.html' class='wise-wiki-link user-link-people' title='曹操'>操賊</A>焉敢如此！”遂將使者斬首，先使<A HREF='../人物/陳宮.html' class='wise-wiki-link user-link-people' title='陳宮'>陳宮</A>、<A HREF='../人物/臧霸.html' class='wise-wiki-link user-link-people' title='臧霸'>臧霸</A>，結連泰山寇<A HREF='../人物/孫觀.html' class='wise-wiki-link user-link-people' title='孫觀'>孫觀</A>、<A HREF='../人物/吳敦.html' class='wise-wiki-link user-link-people' title='吳敦'>吳敦</A>、<A HREF='../人物/尹禮.html' class='wise-wiki-link user-link-people' title='尹禮'>尹禮</A>、<A HREF='../人物/昌豨.html' class='wise-wiki-link user-link-people' title='昌豨'>昌豨</A>東取山東兗州諸郡。令<A HREF='../人物/高順.html' class='wise-wiki-link user-link-people' title='高順'>高順</A>、<A HREF='../人物/張遼.html' class='wise-wiki-link user-link-people' title='張遼'>張遼</A>取沛城，攻<A HREF='../人物/劉備.html' class='wise-wiki-link user-link-people' title='劉備'>玄德</A>。令<A HREF='../人物/宋憲.html' class='wise-wiki-link user-link-people' title='宋憲'>宋憲</A>、<A HREF='../人物/魏續.html' class='wise-wiki-link user-link-people' title='魏續'>魏續</A>西取汝、潁。 <A HREF='../人物/呂布.html' class='wise-wiki-link user-link-people' title='呂布'>布</A>自總中軍為三路救應。</P>
<P class=wise-wiki>且說<A HREF='../人物/高順.html' class='wise-wiki-link user-link-people' title='高順'>高順</A>等引兵出徐州，將至小沛，有人報知<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>急與眾商議。 <A HREF='../人物/孫幹.html' class='wise-wiki-link user-link-people' title='孫幹'>孫幹</A>曰：“可速告急於<A HREF='../人物/曹操.html' class='wise-wiki-link user-link-people' title='曹操'>曹操</A>。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“誰可去許都告急？”<A HREF='../人物/簡雍.html' class='wise-wiki-link user-link-people' title='簡雍'>階下一人</A>出曰：“某願往。”視之，乃<A HREF='../人物/劉備.html' class='wise-wiki-link user-link-people' title='劉備'>玄德</A>同郡人，<A HREF='../人物/簡雍.html' class='wise-wiki-link user-link-people' title='簡雍'>姓簡，名雍，字憲和</A>，現為<A HREF='../人物/劉備.html' class='wise-wiki-link user-link-people' title='劉備'>玄德</A>幕賓。 <A HREF='../人物/劉備.html' class='wise-wiki-link user-link-people' title='劉備'>玄德</A>即修書付<A HREF='../人物/簡雍.html' class='wise-wiki-link user-link-people' title='簡雍'>簡雍</A>，使星夜赴許都求援；一面整頓守城器具。 <A HREF='../人物/劉備.html' class='wise-wiki-link user-link-people' title='劉備'>玄德</A>自守南門，<A HREF='../人物/孫幹.html' class='wise-wiki-link user-link-people' title='孫幹'>孫幹</A>守北門，<A HREF='../人物/關羽.html' class='wise-wiki-link user-link-people' title='關羽'>雲長</A>守西門，<A HREF='../人物/張飛.html' class='wise-wiki-link user-link-people' title='張飛'>張飛</A>守東門，令<A HREF='../人物/糜竺.html' class='wise-wiki-link user-link-people' title='糜竺'>糜竺</A>與其弟<A HREF='../人物/糜芳.html' class='wise-wiki-link user-link-people' title='糜芳'>糜芳</A>守護中軍，原來<A HREF='../人物/糜竺.html' class='wise-wiki-link user-link-people' title='糜竺'>糜竺</A>有一妹，嫁與<A HREF='../人物/劉備.html' class='wise-wiki-link user-link-people' title='劉備'>玄德</A>為<A HREF='../人物/糜夫人.html' class='wise-wiki-link user-link-people' title='糜夫人'>次妻</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>與他兄弟有郎舅之親，故令其守中軍保護妻小。</P>
<P class=wise-wiki><A HREF='../人物/高順.html' class='wise-wiki-link user-link-people' title='高順'>高順</A>軍至，<A HREF='../人物/劉備.html' class='wise-wiki-link user-link-people' title='劉備'>玄德</A>在敵樓上問曰：“吾與<A HREF='../人物/呂布.html' class='wise-wiki-link user-link-people' title='呂布'>奉先</A>無隙，何故引兵至此？”<A HREF='../人物/高順.html' class='wise-wiki-link user-link-people' title='高順'>順</A>曰：“你結連<A HREF='../人物/曹操.html' class='wise-wiki-link user-link-people' title='曹操'>曹操</A>，欲害<A HREF='../人物/呂布.html' class='wise-wiki-link user-link-people' title='呂布'>吾主</A>，今事已露，何不就縛？”言訖，便麾軍攻城。 <A HREF='../人物/劉備.html' class='wise-wiki-link user-link-people' title='劉備'>玄德</A>閉門不出。次日，<A HREF='../人物/張遼.html' class='wise-wiki-link user-link-people' title='張遼'>張遼</A>引兵攻打西門。 <A HREF='../人物/關羽.html' class='wise-wiki-link user-link-people' title='關羽'>雲長</A>從城上謂之曰：“<A HREF='../人物/張遼.html' class='wise-wiki-link user-link-people' title='張遼'>公</A>儀表非俗，何故失身於<A HREF='../人物/呂布.html' class='wise-wiki-link user-link-people' title='呂布'>賊</A>？”<A HREF='../人物/張遼.html' class='wise-wiki-link user-link-people' title='張遼'>張遼</A>低頭不語。 <A HREF='../人物/關羽.html' class='wise-wiki-link user-link-people' title='關羽'>雲長</A>知<A HREF='../人物/張遼.html' class='wise-wiki-link user-link-people' title='張遼'>此人</A>有忠義之氣，更不以惡言相加，亦不出戰。</P>
<P class=wise-wiki><A HREF='../人物/張遼.html' class='wise-wiki-link user-link-people' title='張遼'>遼</A>引兵退至東門，<A HREF='../人物/張飛.html' class='wise-wiki-link user-link-people' title='張飛'>張飛</A>便出迎戰。早有人報知<A HREF='../人物/關羽.html' class='wise-wiki-link user-link-people' title='關羽'>關公</A>。 <A HREF='../人物/關羽.html' class='wise-wiki-link user-link-people' title='關羽'>關公</A>急來東門看時，只見<A HREF='../人物/張飛.html' class='wise-wiki-link user-link-people' title='張飛'>張飛</A>方出城，<A HREF='../人物/張遼.html' class='wise-wiki-link user-link-people' title='張遼'>張遼</A>軍已退。 <A HREF='../人物/張飛.html' class='wise-wiki-link user-link-people' title='張飛'>飛</A>欲追趕，<A HREF='../人物/關羽.html' class='wise-wiki-link user-link-people' title='關羽'>關公</A>急召入城。 <A HREF='../人物/張飛.html' class='wise-wiki-link user-link-people' title='張飛'>飛</A>曰：“彼懼而退，何不追之？”<A HREF='../人物/關羽.html' class='wise-wiki-link user-link-people' title='關羽'>關公</A>曰：“<A HREF='../人物/張遼.html' class='wise-wiki-link user-link-people' title='張遼'>此人</A>武藝不在你我之下。因我以正言感之，頗有自悔之心，故不與我等戰耳。”<A HREF='../人物/張飛.html' class='wise-wiki-link user-link-people' title='張飛'>飛</A>乃悟，只令士卒堅守城門，更不出戰。</P>
<P class=wise-wiki>卻說<A HREF='../人物/簡雍.html' class='wise-wiki-link user-link-people' title='簡雍'>簡雍</A>至許都見<A HREF='../人物/曹操.html' class='wise-wiki-link user-link-people' title='曹操'>曹操</A>，具言前事。 <A HREF='../人物/曹操.html' class='wise-wiki-link user-link-people' title='曹操'>操</A>即聚眾謀士議曰：“吾欲攻<A HREF='../人物/呂布.html' class='wise-wiki-link user-link-people' title='呂布'>呂布</A>，不憂<A HREF='../人物/袁紹.html' class='wise-wiki-link user-link-people' title='袁紹'>袁紹</A>掣肘，只恐<A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/張繡.html' class='wise-wiki-link user-link-people' title='張繡'>張繡</A>擾其後耳。”<A HREF='../人物/荀攸.html' class='wise-wiki-link user-link-people' title='荀攸'>荀攸</A>曰：“二人新破，未敢輕動。<A HREF='../人物/呂布.html' class='wise-wiki-link user-link-people' title='呂布'>呂布</A>驍勇，若更結連<A HREF='../人物/袁術.html' class='wise-wiki-link user-link-people' title='袁術'>袁術</A>，縱橫淮、泗，急難圖矣。”<A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>曰：“今可乘其初叛，眾心未附疾往擊之。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>從其言，即命<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>與<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/呂虔.html' class='wise-wiki-link user-link-people' title='呂虔'>呂虔</A>、<A HREF='../人物/李典.html' class='wise-wiki-link user-link-people' title='李典'>李典</A>領兵五萬先行，自統大軍陸續進發，<A HREF='../人物/簡雍.html' class='wise-wiki-link user-link-people' title='簡雍'>簡雍</A>隨行。早有探馬報知<A HREF='../人物/高順.html' class='wise-wiki-link user-link-people' title='高順'>高順</A>。 <A HREF='../人物/高順.html' class='wise-wiki-link user-link-people' title='高順'>順</A>飛報<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/呂布.html' class='wise-wiki-link user-link-people' title='呂布'>布</A>先令<A HREF='../人物/侯成.html' class='wise-wiki-link user-link-people' title='侯成'>侯成</A>、<A HREF='../人物/郝萌.html' class='wise-wiki-link user-link-people' title='郝萌'>郝萌</A>、<A HREF='../人物/曹性.html' class='wise-wiki-link user-link-people' title='曹性'>曹性</A>引二百餘騎接應<A HREF='../人物/高順.html' class='wise-wiki-link user-link-people' title='高順'>高順</A>，使離沛城三十里去迎曹軍，自引大軍隨後接應。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>在小沛城中見<A HREF='../人物/高順.html' class='wise-wiki-link user-link-people' title='高順'>高順</A>退去，知是曹家兵至，乃只留<A HREF='../人物/孫幹.html' class='wise-wiki-link user-link-people' title='孫幹'>孫幹</A>守城，<A HREF='../人物/糜竺.html' class='wise-wiki-link user-link-people' title='糜竺'>糜竺</A>、<A HREF='../人物/糜芳.html' class='wise-wiki-link user-link-people' title='糜芳'>糜芳</A>守家，<A HREF='../人物/劉備.html' class='wise-wiki-link user-link-people' title='劉備'>自己</A>卻與<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二公，提兵盡出城外，分頭下寨，接應曹軍。</P>
<P class=wise-wiki>卻說<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>引軍前進，正與<A HREF='../人物/高順.html' class='wise-wiki-link user-link-people' title='高順'>高順</A>軍相遇，便挺槍出馬搦戰。 <A HREF='../人物/高順.html' class='wise-wiki-link user-link-people' title='高順'>高順</A>迎敵。兩馬相交，戰有四五十合，<A HREF='../人物/高順.html' class='wise-wiki-link user-link-people' title='高順'>高順</A>抵敵不住，敗下陣來。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>縱馬追趕，<A HREF='../人物/高順.html' class='wise-wiki-link user-link-people' title='高順'>順</A>繞陣而走。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>不捨，亦繞陣追之。陣上<A HREF='../人物/曹性.html' class='wise-wiki-link user-link-people' title='曹性'>曹性</A>看見，暗地拈弓搭箭，覷得真切，一箭射去，正中<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>左目，<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>大叫一聲，急用手拔箭，不想連眼珠拔出；乃大呼曰：“父精母血，不可棄也！”遂納於口內噉之，仍復挺槍縱馬，直取<A HREF='../人物/曹性.html' class='wise-wiki-link user-link-people' title='曹性'>曹性</A>。 <A HREF='../人物/曹性.html' class='wise-wiki-link user-link-people' title='曹性'>性</A>不及提防，早被一槍搠透面門，死於馬下。兩邊軍士見者，無不駭然。</P>
<P class=wise-wiki><A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>既殺<A HREF='../人物/曹性.html' class='wise-wiki-link user-link-people' title='曹性'>曹性</A>，縱馬便回。 <A HREF='../人物/高順.html' class='wise-wiki-link user-link-people' title='高順'>高順</A>從背後趕來，麾軍齊上，曹軍大敗。 <A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>救護<A HREF='../人物/夏侯惇.html' class='wise-wiki-link user-link-people' title='夏侯惇'>其兄</A>而走。 <A HREF='../人物/呂虔.html' class='wise-wiki-link user-link-people' title='呂虔'>呂虔</A>、<A HREF='../人物/李典.html' class='wise-wiki-link user-link-people' title='李典'>李典</A>將敗軍退去濟北下寨。 <A HREF='../人物/高順.html' class='wise-wiki-link user-link-people' title='高順'>高順</A>得勝，引軍回擊<A HREF='../人物/劉備.html' class='wise-wiki-link user-link-people' title='劉備'>玄德</A>，恰好<A HREF='../人物/呂布.html' class='wise-wiki-link user-link-people' title='呂布'>呂布</A>大軍亦至。 <A HREF='../人物/呂布.html' class='wise-wiki-link user-link-people' title='呂布'>布</A>與<A HREF='../人物/張遼.html' class='wise-wiki-link user-link-people' title='張遼'>張遼</A>、<A HREF='../人物/高順.html' class='wise-wiki-link user-link-people' title='高順'>高順</A>分兵三路，夾攻<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>三寨。正是：</P>
<DIV class='wise-wiki-p user-poem'><P class='wise-wiki user-poem'>啖睛猛將雖能戰，</P>
<P class='wise-wiki user-poem'>中箭先鋒難久持。</P></DIV>
<P class=wise-wiki>未知<A HREF='../人物/劉備.html' class='wise-wiki-link user-link-people' title='劉備'>玄德</A>勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='017.html' class='navigator'>上一頁</A></SPAN> <SPAN class='navigator'><A HREF='019.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01145秒。</DIV></BODY>
</HTML>