<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百十六回　鐘會分兵漢中道　武侯顯聖定軍山 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='115.html' class='navigator'>上一頁</A></SPAN> <SPAN class='navigator'><A HREF='117.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百十六回　鐘會分兵漢中道　武侯顯聖定軍山</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E9%AD%8F%E6%BB%85%E8%9C%80%E4%B9%8B%E6%88%B0' class='wise-wiki-external-link user-external-link-wikipedia' title='維基：魏滅蜀之戰'>維基：魏滅蜀之戰</A>
<LI><A HREF='http://zh.wikipedia.org/wiki/%E9%80%A3%E5%BC%A9' class='wise-wiki-external-link user-external-link-wikipedia' title='維基：諸葛弩'>維基：諸葛弩</A>
</UL></DIV></FIELDSET>


<P class=wise-wiki>卻說<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>謂西曹掾<A HREF='../人物/邵悌.html' class='wise-wiki-link user-link-people' title='邵悌'>邵悌</A>曰：“朝臣皆言蜀未可伐，是其心怯：若使強戰，必敗之道也。今<A HREF='../人物/鐘會.html' class='wise-wiki-link user-link-people' title='鐘會'>鐘會</A>獨建伐蜀之策，是其心不怯：心不怯，則破蜀必矣；蜀既破，則蜀人心膽已裂。‘敗軍之將，不可以言勇；亡國之大夫，不可以圖存。’<A HREF='../人物/鐘會.html' class='wise-wiki-link user-link-people' title='鐘會'>會</A>即有異志，蜀人安能助之乎？至若魏人得勝思歸，必不從<A HREF='../人物/鐘會.html' class='wise-wiki-link user-link-people' title='鐘會'>會</A>而反，更不足慮耳。此言乃<A HREF='../人物/司馬昭.html' class='wise-wiki-link user-link-people' title='司馬昭'>吾</A>與<A HREF='../人物/邵悌.html' class='wise-wiki-link user-link-people' title='邵悌'>汝</A>知之，切不可洩漏。”<A HREF='../人物/邵悌.html' class='wise-wiki-link user-link-people' title='邵悌'>邵悌</A>拜服。</P>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>下寨已畢，升帳大集諸將聽令。時有監軍<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>，護軍<A HREF='../人物/胡烈.html' class='wise-wiki-link user-link-people' title='胡烈'>胡烈</A>；大將<A HREF='../人物/田續.html' class='wise-wiki-link user-link-people' title='田續'>田續</A>、<A HREF='../人物/龐會.html' class='wise-wiki-link user-link-people' title='龐會'>龐會</A>、<A HREF='../人物/田章.html' class='wise-wiki-link user-link-people' title='田章'>田章</A>、<A HREF='../人物/爰靜.html' class='wise-wiki-link user-link-people' title='爰靜'>爰靜</A>、<A HREF='../人物/丘建.html' class='wise-wiki-link user-link-people' title='丘建'>丘建</A>、<A HREF='../人物/夏侯咸.html' class='wise-wiki-link user-link-people' title='夏侯咸'>夏侯咸</A>、<A HREF='../人物/王賈.html' class='wise-wiki-link user-link-people' title='王賈'>王賈</A>、<A HREF='../人物/皇甫闓.html' class='wise-wiki-link user-link-people' title='皇甫闓'>皇甫闓</A>、<A HREF='../人物/句安.html' class='wise-wiki-link user-link-people' title='句安'>句安</A>等八十餘員。 <A HREF='../人物/鐘會.html' class='wise-wiki-link user-link-people' title='鐘會'>會</A>曰：“必須一大將為先鋒，逢山開路，遇水疊橋。誰敢當之？”<A HREF='../人物/許儀.html' class='wise-wiki-link user-link-people' title='許儀'>一人</A>應聲曰：“某願往。”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>視之，乃虎將<A HREF='../人物/許褚.html' class='wise-wiki-link user-link-people' title='許褚'>許褚</A>之子<A HREF='../人物/許儀.html' class='wise-wiki-link user-link-people' title='許儀'>許儀</A>也。眾皆曰：“非<A HREF='../人物/許儀.html' class='wise-wiki-link user-link-people' title='許儀'>此人</A>不可為先鋒。”<A HREF='../人物/鐘會.html' class='wise-wiki-link user-link-people' title='鐘會'>會</A>喚<A HREF='../人物/許儀.html' class='wise-wiki-link user-link-people' title='許儀'>許儀</A>曰：“汝乃虎體猿臂之將，父子有名；今眾將亦皆保汝，汝可掛先鋒印，領五千馬軍，一千步軍，徑取漢中。分兵三路：汝領中路，出斜谷：左軍出駱谷；右軍出子午谷。此皆崎嶇山險之地，當令軍填平道路，修理橋樑，鑿山破石，勿使阻礙；如違必按軍法。”<A HREF='../人物/許儀.html' class='wise-wiki-link user-link-people' title='許儀'>許儀</A>受命，領兵而進。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>隨後提十萬餘眾，星夜起程。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>在隴西，既受伐蜀之詔，一面令<A HREF='../人物/司馬望.html' class='wise-wiki-link user-link-people' title='司馬望'>司馬望</A>往遏羌人。又遣雍州刺史<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>、天水太守<A HREF='../人物/王頎.html' class='wise-wiki-link user-link-people' title='王頎'>王頎</A>、隴西太守<A HREF='../人物/牽弘.html' class='wise-wiki-link user-link-people' title='牽弘'>牽弘</A>、金城太守<A HREF='../人物/楊欣.html' class='wise-wiki-link user-link-people' title='楊欣'>楊欣</A>各調本部兵前來聽令。比及軍馬雲集，<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>夜作一夢，夢見登高山，望漢中，忽於腳下迸出一泉，水勢上湧；須臾驚覺，渾身汗流，遂坐而待旦，乃召護衛<A HREF='../人物/邵緩.html' class='wise-wiki-link user-link-people' title='邵緩'>邵緩</A>問之。 <A HREF='../人物/邵緩.html' class='wise-wiki-link user-link-people' title='邵緩'>緩</A>素明周易。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>備言其夢。 <A HREF='../人物/邵緩.html' class='wise-wiki-link user-link-people' title='邵緩'>緩</A>答曰：</P>
<DIV class='wise-wiki-p user-letter'><P class='wise-wiki user-letter'>“易云：‘山上有水曰蹇。蹇卦者，利西南不利東北。’<A HREF='../人物/孔子.html' class='wise-wiki-link user-link-people' title='孔子'>孔子</A>雲：‘蹇利西南。往有功也；不利東北，其道窮也。’<A HREF='../人物/鄧艾.html' class='wise-wiki-link user-link-people' title='鄧艾'>將軍</A>此行必然克蜀。但可惜蹇滯不能還。”</P></DIV>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>聞言，愀然不樂。忽<A HREF='../人物/鐘會.html' class='wise-wiki-link user-link-people' title='鐘會'>鐘會</A>檄文至，約<A HREF='../人物/鄧艾.html' class='wise-wiki-link user-link-people' title='鄧艾'>艾</A>起兵，於漢中取齊。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>遂遣雍州刺史<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>引兵一萬五千，先斷<A HREF='../人物/姜維.html' class='wise-wiki-link user-link-people' title='姜維'>姜維</A>歸路；次遣天水太守<A HREF='../人物/王頎.html' class='wise-wiki-link user-link-people' title='王頎'>王頎</A>引兵一萬五千，從左攻沓中；隴西太守<A HREF='../人物/牽弘.html' class='wise-wiki-link user-link-people' title='牽弘'>牽弘</A>引一萬五千人，從右攻沓中：又遣金城太守<A HREF='../人物/楊欣.html' class='wise-wiki-link user-link-people' title='楊欣'>楊欣</A>引一萬五千人，於甘松邀<A HREF='../人物/姜維.html' class='wise-wiki-link user-link-people' title='姜維'>姜維</A>之後。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>自引兵三萬，往來接應。</P>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>出師之時，有百官送出城外，旌旗蔽日，鎧甲凝霜；人強馬壯；威風凜凜，人皆稱羨；惟有相國參軍<A HREF='../人物/劉實.html' class='wise-wiki-link user-link-people' title='劉實'>劉實</A>，微笑不語。太尉<A HREF='../人物/王祥.html' class='wise-wiki-link user-link-people' title='王祥'>王祥</A>，見<A HREF='../人物/劉實.html' class='wise-wiki-link user-link-people' title='劉實'>實</A>冷笑，就馬上握其手而問曰：“<A HREF='../人物/鐘會.html' class='wise-wiki-link user-link-people' title='鐘會'>鐘</A>、<A HREF='../人物/鄧艾.html' class='wise-wiki-link user-link-people' title='鄧艾'>鄧</A>二人，此去可平蜀乎？”<A HREF='../人物/劉實.html' class='wise-wiki-link user-link-people' title='劉實'>實</A>曰：“破蜀必矣：但恐皆不得還都耳。”<A HREF='../人物/王祥.html' class='wise-wiki-link user-link-people' title='王祥'>王祥</A>問其故，<A HREF='../人物/劉實.html' class='wise-wiki-link user-link-people' title='劉實'>劉實</A>但笑而不答。 <A HREF='../人物/王祥.html' class='wise-wiki-link user-link-people' title='王祥'>祥</A>遂不復問。</P>
<P class=wise-wiki>卻說魏兵既發，早有細作入沓中報知<A HREF='../人物/姜維.html' class='wise-wiki-link user-link-people' title='姜維'>姜維</A>。 <A HREF='../人物/姜維.html' class='wise-wiki-link user-link-people' title='姜維'>維</A>即具表申奏<A HREF='../人物/劉禪.html' class='wise-wiki-link user-link-people' title='劉禪'>後主</A>，請降詔，遣左車騎將軍<A HREF='../人物/張翼.html' class='wise-wiki-link user-link-people' title='張翼'>張翼</A>領兵守護陽平關，右車騎將軍<A HREF='../人物/廖化.html' class='wise-wiki-link user-link-people' title='廖化'>廖化</A>領兵守陰平橋：“這二處最為要緊。若失二處，漢中不保矣。一面當遣使入吳求救。<A HREF='../人物/姜維.html' class='wise-wiki-link user-link-people' title='姜維'>臣</A>一面自起沓中之兵拒敵。”</P>
<P class=wise-wiki>時<A HREF='../人物/劉禪.html' class='wise-wiki-link user-link-people' title='劉禪'>後主</A>改景耀五年，為炎興元年，日與宦官<A HREF='../人物/黃皓.html' class='wise-wiki-link user-link-people' title='黃皓'>黃皓</A>在宮中游樂。忽接<A HREF='../人物/姜維.html' class='wise-wiki-link user-link-people' title='姜維'>姜維</A>之表，即召<A HREF='../人物/黃皓.html' class='wise-wiki-link user-link-people' title='黃皓'>黃皓</A>問曰：“今魏國遣<A HREF='../人物/鐘會.html' class='wise-wiki-link user-link-people' title='鐘會'>鐘會</A>、<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>大起人馬，分道而來，如之奈何？”<A HREF='../人物/黃皓.html' class='wise-wiki-link user-link-people' title='黃皓'>皓</A>奏曰：“此乃<A HREF='../人物/姜維.html' class='wise-wiki-link user-link-people' title='姜維'>姜維</A>欲立功名故上此表。<A HREF='../人物/劉禪.html' class='wise-wiki-link user-link-people' title='劉禪'>陛下</A>寬心，勿生疑慮。<A HREF='../人物/黃皓.html' class='wise-wiki-link user-link-people' title='黃皓'>臣</A>聞城中有一<A HREF='../人物/師婆.html' class='wise-wiki-link user-link-people' title='師婆'>師婆</A>，供奉一神，能知吉凶，可召來問之。”<A HREF='../人物/劉禪.html' class='wise-wiki-link user-link-people' title='劉禪'>後主</A>從其言，於後殿陳設香花紙燭享祭禮物，令<A HREF='../人物/黃皓.html' class='wise-wiki-link user-link-people' title='黃皓'>黃皓</A>用小車請人宮中，坐於龍床之上。 <A HREF='../人物/劉禪.html' class='wise-wiki-link user-link-people' title='劉禪'>後主</A>焚香祝畢。 <A HREF='../人物/師婆.html' class='wise-wiki-link user-link-people' title='師婆'>師婆</A>忽然披髮跣足，就殿上跳躍數十遍，盤旋於案上。 <A HREF='../人物/黃皓.html' class='wise-wiki-link user-link-people' title='黃皓'>皓</A>日：“此神人降矣。升下可退左右親禱之。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>盡退侍臣，再拜祝之。 <A HREF='../人物/師婆.html' class='wise-wiki-link user-link-people' title='師婆'>師婆</A>大叫曰；“吾乃西川土神也。升下欣樂太平，何為求問他事？數年之後，魏國疆土亦歸<A HREF='../人物/劉禪.html' class='wise-wiki-link user-link-people' title='劉禪'>陛下</A>矣。<A HREF='../人物/劉禪.html' class='wise-wiki-link user-link-people' title='劉禪'>陛下</A>切勿憂慮。”言訖，昏倒於地，半晌方蘇。 <A HREF='../人物/劉禪.html' class='wise-wiki-link user-link-people' title='劉禪'>後主</A>大喜，重加賞賜。自此深信<A HREF='../人物/師婆.html' class='wise-wiki-link user-link-people' title='師婆'>師婆</A>之說，遂不聽<A HREF='../人物/姜維.html' class='wise-wiki-link user-link-people' title='姜維'>姜維</A>之言，每日只在宮中飲宴歡樂。 <A HREF='../人物/姜維.html' class='wise-wiki-link user-link-people' title='姜維'>姜維</A>履申告急表文，皆被<A HREF='../人物/黃皓.html' class='wise-wiki-link user-link-people' title='黃皓'>黃皓</A>隱匿，因此誤了大事。卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>大軍，迤邐望漢中進發。前軍先鋒<A HREF='../人物/許儀.html' class='wise-wiki-link user-link-people' title='許儀'>許儀</A>，要立頭功，先領兵至南鄭關。 <A HREF='../人物/許儀.html' class='wise-wiki-link user-link-people' title='許儀'>儀</A>謂部將曰：“過此關即漢中矣。關上不多人馬，我等便可奮力搶關。”眾將領命，一齊並力向前。原來守關蜀將<A HREF='../人物/盧遜.html' class='wise-wiki-link user-link-people' title='盧遜'>盧遜</A>，早知魏兵將到，先於關前木橋左右，伏下軍士，裝起<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>所遺<A HREF='104.html' class='wise-wiki-link user-link-chapter' title='第百零四回　隕大星漢丞相歸天　見木像魏都督喪膽'>十矢連弩</A>：比及<A HREF='../人物/許儀.html' class='wise-wiki-link user-link-people' title='許儀'>許儀</A>兵來搶關時，一聲梆子響處，矢石如雨。 <A HREF='../人物/許儀.html' class='wise-wiki-link user-link-people' title='許儀'>儀</A>急退時。早射倒數十騎。魏兵大敗。</P>
<P class=wise-wiki><A HREF='../人物/許儀.html' class='wise-wiki-link user-link-people' title='許儀'>儀</A>回報<A HREF='../人物/鐘會.html' class='wise-wiki-link user-link-people' title='鐘會'>鐘會</A>。 <A HREF='../人物/鐘會.html' class='wise-wiki-link user-link-people' title='鐘會'>會</A>自提帳下甲士百餘騎來看，果然箭弩一齊射下。 <A HREF='../人物/鐘會.html' class='wise-wiki-link user-link-people' title='鐘會'>會</A>撥馬便回，關上<A HREF='../人物/盧遜.html' class='wise-wiki-link user-link-people' title='盧遜'>盧遜</A>引五百軍殺下來。 <A HREF='../人物/鐘會.html' class='wise-wiki-link user-link-people' title='鐘會'>會</A>拍馬過橋，橋上土塌，陷住馬蹄，險些兒掀下馬來。馬掙不起，<A HREF='../人物/鐘會.html' class='wise-wiki-link user-link-people' title='鐘會'>會</A>棄馬步行：跑下橋時，<A HREF='../人物/盧遜.html' class='wise-wiki-link user-link-people' title='盧遜'>盧遜</A>趕上，一槍刺來，卻被魏軍中<A HREF='../人物/荀愷.html' class='wise-wiki-link user-link-people' title='荀愷'>荀愷</A>回身一箭，射<A HREF='../人物/盧遜.html' class='wise-wiki-link user-link-people' title='盧遜'>盧遜</A>落馬。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>麾眾乘勢搶關，關上軍士因有蜀兵在關前，不敢放箭。被<A HREF='../人物/鐘會.html' class='wise-wiki-link user-link-people' title='鐘會'>鐘會</A>殺散，奪了山關，即以<A HREF='../人物/荀愷.html' class='wise-wiki-link user-link-people' title='荀愷'>荀愷</A>為護軍，以全副鞍馬鎧甲賜之。</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>喚<A HREF='../人物/許儀.html' class='wise-wiki-link user-link-people' title='許儀'>許儀</A>至帳下，責之曰：“汝為先鋒，理合逢山開路，遇水疊橋，專一修理橋樑道路，以便行軍。吾方才到橋上，陷住馬蹄，幾乎墮橋：若非<A HREF='../人物/荀愷.html' class='wise-wiki-link user-link-people' title='荀愷'>荀愷</A>，吾已被殺矣！汝既違軍令，當按軍法！”叱左右推出斬之。諸將告曰：“其父<A HREF='../人物/許褚.html' class='wise-wiki-link user-link-people' title='許褚'>許褚</A>有功於朝廷，望<A HREF='../人物/鐘會.html' class='wise-wiki-link user-link-people' title='鐘會'>都督</A>恕之。”<A HREF='../人物/鐘會.html' class='wise-wiki-link user-link-people' title='鐘會'>會</A>怒曰：“軍法不明，何以令眾？”遂令斬首示眾。眾將無不駭然。</P>
<P class=wise-wiki>時蜀將<A HREF='../人物/王含.html' class='wise-wiki-link user-link-people' title='王含'>王含</A>守樂城，<A HREF='../人物/蔣斌.html' class='wise-wiki-link user-link-people' title='蔣斌'>蔣斌</A>守漢城，見魏兵勢大，不敢出戰，只閉門自守。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>下令曰：“兵貴神速，不可少停。”乃令前軍<A HREF='../人物/李輔.html' class='wise-wiki-link user-link-people' title='李輔'>李輔</A>圍樂城，護軍<A HREF='../人物/荀愷.html' class='wise-wiki-link user-link-people' title='荀愷'>荀愷</A>圍漢城，自引大軍取陽平關。守關蜀將<A HREF='../人物/傅僉.html' class='wise-wiki-link user-link-people' title='傅僉'>傅僉</A>與副將<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>商議戰守之策：<A HREF='../人物/蔣舒.html' class='wise-wiki-link user-link-people' title='蔣舒'>舒</A>曰：“魏兵甚眾，勢不可當；不如堅守為上。”<A HREF='../人物/傅僉.html' class='wise-wiki-link user-link-people' title='傅僉'>僉</A>曰：“不然。魏兵遠來，必然疲乏，雖多不足懼。我等若不下關戰時，漢，樂二城休矣。”<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>默然不答。</P>
<P class=wise-wiki>忽報魏兵大隊已至關前，<A HREF='../人物/蔣舒.html' class='wise-wiki-link user-link-people' title='蔣舒'>蔣</A>、<A HREF='../人物/傅僉.html' class='wise-wiki-link user-link-people' title='傅僉'>傅</A>二人至關上視之。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>揚鞭大叫：“吾今統十萬之眾到此，如早早出降，各依品級升用；如執迷不降，打破關隘，玉石俱焚！”<A HREF='../人物/傅僉.html' class='wise-wiki-link user-link-people' title='傅僉'>傅僉</A>大怒，令<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>把關，自引三千兵殺下關來。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>便走，魏兵盡退。 <A HREF='../人物/傅僉.html' class='wise-wiki-link user-link-people' title='傅僉'>僉</A>乘勢追之，魏兵複合。 <A HREF='../人物/傅僉.html' class='wise-wiki-link user-link-people' title='傅僉'>僉</A>欲退入關時，關上已豎起魏家旗號。只見<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>叫曰：“吾已降了魏也！”</P>
<P class=wise-wiki><A HREF='../人物/傅僉.html' class='wise-wiki-link user-link-people' title='傅僉'>僉</A>大怒，厲聲罵曰：“<A HREF='../人物/蔣舒.html' class='wise-wiki-link user-link-people' title='蔣舒'>忘恩背義之賊</A>，有何面目見<A HREF='../人物/劉禪.html' class='wise-wiki-link user-link-people' title='劉禪'>天子</A>乎！”撥回馬復與魏兵接戰。魏兵四面合來，將<A HREF='../人物/傅僉.html' class='wise-wiki-link user-link-people' title='傅僉'>傅僉</A>圍在垓心。 <A HREF='../人物/傅僉.html' class='wise-wiki-link user-link-people' title='傅僉'>僉</A>左沖右突，往來死戰，不能得脫；所領蜀兵，十傷八九。 <A HREF='../人物/傅僉.html' class='wise-wiki-link user-link-people' title='傅僉'>僉</A>乃仰天歎曰：“吾生為蜀臣，死亦當為蜀鬼！”乃復拍馬衝殺，身被數槍，血盈袍鎧，坐下馬倒，<A HREF='../人物/傅僉.html' class='wise-wiki-link user-link-people' title='傅僉'>僉</A>自刎而死。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>一日抒忠憤，</P>
<P class='wise-wiki user-poem'>千秋仰義名。</P>
<P class='wise-wiki user-poem'>寧為傅僉死，</P>
<P class='wise-wiki user-poem'>不作蔣舒生。</P></DIV>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>鐘會</A>得了陽平關，關內所積糧草軍器極多，大喜，遂犒三軍。是夜魏兵宿於陽平城中，忽聞西南上喊聲大震。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>慌忙出帳視之，絕無動靜。魏軍一夜不敢睡。次夜二更，西南上喊聲又起。 <A HREF='../人物/鐘會.html' class='wise-wiki-link user-link-people' title='鐘會'>鐘會</A>驚疑，向曉，使人探之。回報曰：“遠哨十餘里並無一人，”<A HREF='../人物/鐘會.html' class='wise-wiki-link user-link-people' title='鐘會'>會</A>驚疑不定，乃自引數百騎，俱全裝貫帶，望西南巡哨。前至一山，只見殺氣四面突起，愁雲布合，霧鎖山頭。 <A HREF='../人物/鐘會.html' class='wise-wiki-link user-link-people' title='鐘會'>會</A>勒住馬，間鄉導官曰：“此何山也？”答曰：“此乃定軍山，昔日<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>歿於此處。”<A HREF='../人物/鐘會.html' class='wise-wiki-link user-link-people' title='鐘會'>會</A>聞之，悵然不樂，遂勒馬而回。轉過山坡，忽然狂風大作，背後數千騎突出，隨風殺來。 <A HREF='../人物/鐘會.html' class='wise-wiki-link user-link-people' title='鐘會'>會</A>大驚，引眾縱馬而走。諸將墜馬者，不計其數。及奔到陽平關時，不曾折一人一騎，只跌損面目，失了頭盔。皆言曰：“但見陰雲中人馬殺來，比及近身，卻不傷人，只是一陣旋風而已。”<A HREF='../人物/鐘會.html' class='wise-wiki-link user-link-people' title='鐘會'>會</A>問降將<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>曰：“定軍山有神廟乎？”<A HREF='../人物/蔣舒.html' class='wise-wiki-link user-link-people' title='蔣舒'>舒</A>曰：“並無神廟，惟有<A HREF='../人物/諸葛亮.html' class='wise-wiki-link user-link-people' title='諸葛亮'>諸葛武侯</A>之墓。”<A HREF='../人物/鐘會.html' class='wise-wiki-link user-link-people' title='鐘會'>會</A>驚曰：“此必<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>顯聖也。吾當親往祭之。”</P>
<P class=wise-wiki>次日，<A HREF='../人物/鐘會.html' class='wise-wiki-link user-link-people' title='鐘會'>鐘會</A>備祭禮，宰太牢，自到<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>墓前再拜致祭。祭畢，狂風頓息，愁云四散。忽然清風習習，細雨紛紛。一陣過後，天色晴朗。魏兵大喜，皆拜謝回營。是夜<A HREF='../人物/鐘會.html' class='wise-wiki-link user-link-people' title='鐘會'>鐘會</A>在帳中伏幾而寢，忽然一陣清風過處，只見<A HREF='../人物/諸葛亮.html' class='wise-wiki-link user-link-people' title='諸葛亮'>一人</A>綸巾羽扇，身衣鶴氅，素履皂，面如冠玉，唇若塗朱，眉清目朗，身長八尺，飄飄然有神仙之概。 <A HREF='../人物/諸葛亮.html' class='wise-wiki-link user-link-people' title='諸葛亮'>其人</A>步入帳中。 <A HREF='../人物/鐘會.html' class='wise-wiki-link user-link-people' title='鐘會'>會</A>起身迎之曰：“公何人也？”<A HREF='../人物/諸葛亮.html' class='wise-wiki-link user-link-people' title='諸葛亮'>其人</A>曰：</P>
<DIV class='wise-wiki-p user-letter'><P class='wise-wiki user-letter'>“今早重承見顧，吾有片言相告。雖漢祚已衰，天命難違，然兩川生靈，橫罹兵革，誠可憐憫。汝入境之後，萬勿妄殺生靈。”</P></DIV>
<P class=wise-wiki>言訖，拂袖而去。 <A HREF='../人物/鐘會.html' class='wise-wiki-link user-link-people' title='鐘會'>會</A>欲挽留之，忽然驚醒，乃是一夢。會知是<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>之靈，不勝驚異。於是傳令前軍，立一白旗，上書“保國安民”四字；所到之處，如妄殺一人者償命。於是漢中人民，盡皆出城拜迎。 <A HREF='../人物/鐘會.html' class='wise-wiki-link user-link-people' title='鐘會'>會</A>一一撫慰，秋毫無犯。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>數万陰兵繞定軍，</P>
<P class='wise-wiki user-poem'>致令鐘會拜靈神。</P>
<P class='wise-wiki user-poem'>生能決策扶劉氏，</P>
<P class='wise-wiki user-poem'>死尚遺言保蜀民。</P></DIV>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>在沓中，聽知魏兵大至，傳檄<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/董厥.html' class='wise-wiki-link user-link-people' title='董厥'>董厥</A>提兵接應；一面自分兵列將以待之。忽報魏兵至。 <A HREF='../人物/姜維.html' class='wise-wiki-link user-link-people' title='姜維'>維</A>引兵出迎。魏陣中為首大將乃天水太守<A HREF='../人物/王頎.html' class='wise-wiki-link user-link-people' title='王頎'>王頎</A>也。 <A HREF='../人物/王頎.html' class='wise-wiki-link user-link-people' title='王頎'>頎</A>出馬大呼曰：“吾今大兵百萬，上將千員，分二十路而進，已到成都。汝不思早降，猶欲抗拒，何不知天命耶！”</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>大怒，挺槍縱馬，直取<A HREF='../人物/王頎.html' class='wise-wiki-link user-link-people' title='王頎'>王頎</A>。戰不三合。 <A HREF='../人物/王頎.html' class='wise-wiki-link user-link-people' title='王頎'>頎</A>大敗而走。 <A HREF='../人物/姜維.html' class='wise-wiki-link user-link-people' title='姜維'>姜維</A>驅兵追殺，至二十里，只聽得金鼓齊鳴，一枝兵擺開，旗上大書“隴西太守<A HREF='../人物/牽弘.html' class='wise-wiki-link user-link-people' title='牽弘'>牽弘</A>”字樣。 <A HREF='../人物/姜維.html' class='wise-wiki-link user-link-people' title='姜維'>維</A>笑曰：“此等<A HREF='../人物/牽弘.html' class='wise-wiki-link user-link-people' title='牽弘'>鼠輩</A>，非吾敵手！”遂催兵追之。又趕到十里，卻遇<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>領兵殺到。兩軍混戰。 <A HREF='../人物/姜維.html' class='wise-wiki-link user-link-people' title='姜維'>維</A>抖擻精神，與<A HREF='../人物/鄧艾.html' class='wise-wiki-link user-link-people' title='鄧艾'>艾</A>戰有十餘合，不分勝負，後面鑼鼓又鳴。 <A HREF='../人物/姜維.html' class='wise-wiki-link user-link-people' title='姜維'>維</A>急退時，後軍報說：“甘松諸寨，盡被金城太守<A HREF='../人物/楊欣.html' class='wise-wiki-link user-link-people' title='楊欣'>楊欣</A>燒毀了。”</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>大驚，急令副將虛立旗號，與<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>相拒，<A HREF='../人物/姜維.html' class='wise-wiki-link user-link-people' title='姜維'>維</A>自撤後軍，星夜來救甘松，正遇<A HREF='../人物/楊欣.html' class='wise-wiki-link user-link-people' title='楊欣'>楊欣</A>。 <A HREF='../人物/楊欣.html' class='wise-wiki-link user-link-people' title='楊欣'>欣</A>不敢交戰，望山路而走。 <A HREF='../人物/姜維.html' class='wise-wiki-link user-link-people' title='姜維'>維</A>隨後趕來。將至山巖下，巖上木石如雨，<A HREF='../人物/姜維.html' class='wise-wiki-link user-link-people' title='姜維'>維</A>不能前進。比及回到半路，蜀兵已被<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>殺敗，魏兵大隊而來，將<A HREF='../人物/姜維.html' class='wise-wiki-link user-link-people' title='姜維'>姜維</A>圍住。 <A HREF='../人物/姜維.html' class='wise-wiki-link user-link-people' title='姜維'>維</A>引眾騎殺出重圍，奔入大寨，堅守以待救兵。忽然流星馬到，報說：“<A HREF='../人物/鐘會.html' class='wise-wiki-link user-link-people' title='鐘會'>鐘會</A>打破陽平關，守將<A HREF='../人物/蔣舒.html' class='wise-wiki-link user-link-people' title='蔣舒'>蔣舒</A>歸降，<A HREF='../人物/傅僉.html' class='wise-wiki-link user-link-people' title='傅僉'>傅僉</A>戰死，漢中已屬魏矣。樂城守將<A HREF='../人物/王含.html' class='wise-wiki-link user-link-people' title='王含'>王含</A>、漢城守將<A HREF='../人物/蔣斌.html' class='wise-wiki-link user-link-people' title='蔣斌'>蔣斌</A>，知漢中已矢，亦開門而降。<A HREF='../人物/胡濟.html' class='wise-wiki-link user-link-people' title='胡濟'>胡濟</A>抵敵不住，逃回成都求援去了。”</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>大驚，即傳令拔寨。是夜兵至疆川口，前面一軍擺開，為首<A HREF='../人物/楊欣.html' class='wise-wiki-link user-link-people' title='楊欣'>魏將</A>，乃是金城太守<A HREF='../人物/楊欣.html' class='wise-wiki-link user-link-people' title='楊欣'>楊欣</A>。 <A HREF='../人物/姜維.html' class='wise-wiki-link user-link-people' title='姜維'>維</A>大怒，縱馬交鋒：只一合，<A HREF='../人物/楊欣.html' class='wise-wiki-link user-link-people' title='楊欣'>楊欣</A>敗走，<A HREF='../人物/姜維.html' class='wise-wiki-link user-link-people' title='姜維'>維</A>拈弓射之；連射三箭皆不中。 <A HREF='../人物/姜維.html' class='wise-wiki-link user-link-people' title='姜維'>維</A>轉怒，自折其弓，挺槍趕來，戰馬前失；<A HREF='../人物/姜維.html' class='wise-wiki-link user-link-people' title='姜維'>姜維</A>跌在地上，<A HREF='../人物/楊欣.html' class='wise-wiki-link user-link-people' title='楊欣'>楊欣</A>拍回馬來殺<A HREF='../人物/姜維.html' class='wise-wiki-link user-link-people' title='姜維'>姜維</A>。 <A HREF='../人物/姜維.html' class='wise-wiki-link user-link-people' title='姜維'>維</A>躍起身，一槍刺去，正中<A HREF='../人物/楊欣.html' class='wise-wiki-link user-link-people' title='楊欣'>楊欣</A>馬腦。背後魏兵驟至，救<A HREF='../人物/楊欣.html' class='wise-wiki-link user-link-people' title='楊欣'>欣</A>去了。</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>騎上戰馬欲待追時，忽報後面<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>兵到。 <A HREF='../人物/姜維.html' class='wise-wiki-link user-link-people' title='姜維'>維</A>首尾不能相顧，遂收兵要奪漢中。哨馬報說：“雍州刺史<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>已斷了歸路。”<A HREF='../人物/姜維.html' class='wise-wiki-link user-link-people' title='姜維'>維</A>據山險下寨。魏兵屯於陰平橋頭。 <A HREF='../人物/姜維.html' class='wise-wiki-link user-link-people' title='姜維'>維</A>進退無路，長歎曰：“天喪我也！”副將<A HREF='../人物/甯隨.html' class='wise-wiki-link user-link-people' title='甯隨'>甯隨</A>曰：“魏兵雖斷陰平橋，雍州必然兵少，<A HREF='../人物/姜維.html' class='wise-wiki-link user-link-people' title='姜維'>將軍</A>若從孔函谷，迳取雍州，<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>必撤陰平之兵救雍州，<A HREF='../人物/姜維.html' class='wise-wiki-link user-link-people' title='姜維'>將軍</A>卻引兵奔劍閣守之，則漢中可複矣。”</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>從之，即發兵入孔函谷，詐取雍州。細作報知<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>。 <A HREF='../人物/諸葛緒.html' class='wise-wiki-link user-link-people' title='諸葛緒'>緒</A>大驚曰：“雍州是吾合兵之地，倘若疏矢，朝廷必然問罪。”急撤大兵從南路去救雍州，只留一枝兵守橋頭。</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>姜維</A>入北道，約行三十里，料知魏兵起行，乃勒回兵，後隊作前隊，迳到橋頭，果然魏兵大隊已去，只有些小兵把守：被<A HREF='../人物/姜維.html' class='wise-wiki-link user-link-people' title='姜維'>維</A>一陣殺散。盡燒其寨柵。 <A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>聽知橋頭火起，復引兵回。 <A HREF='../人物/姜維.html' class='wise-wiki-link user-link-people' title='姜維'>姜維</A>兵已過半日了，因此不敢追趕。</P>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>引兵過了橋頭，正行之間，前面一軍來到，乃左將軍<A HREF='../人物/張翼.html' class='wise-wiki-link user-link-people' title='張翼'>張翼</A>，右將軍<A HREF='../人物/廖化.html' class='wise-wiki-link user-link-people' title='廖化'>廖化</A>也。 <A HREF='../人物/姜維.html' class='wise-wiki-link user-link-people' title='姜維'>維</A>問之。 <A HREF='../人物/張翼.html' class='wise-wiki-link user-link-people' title='張翼'>翼</A>曰：“<A HREF='../人物/黃皓.html' class='wise-wiki-link user-link-people' title='黃皓'>黃皓</A>聽信<A HREF='../人物/師婆.html' class='wise-wiki-link user-link-people' title='師婆'>師巫</A>之言，不肯發兵。<A HREF='../人物/張翼.html' class='wise-wiki-link user-link-people' title='張翼'>翼</A>聞漢中已危，自起兵來，時陽平關已被<A HREF='../人物/鐘會.html' class='wise-wiki-link user-link-people' title='鐘會'>鐘會</A>所取。今聞<A HREF='../人物/姜維.html' class='wise-wiki-link user-link-people' title='姜維'>將軍</A>受困，特來接應。”遂合兵一處。 <A HREF='../人物/廖化.html' class='wise-wiki-link user-link-people' title='廖化'>化</A>曰：“今四面受敵，糧道不通，不如退守劍閣，再作良圖。”</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>疑慮未決。忽報<A HREF='../人物/鐘會.html' class='wise-wiki-link user-link-people' title='鐘會'>鐘會</A>、<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>分兵十餘路殺來。 <A HREF='../人物/姜維.html' class='wise-wiki-link user-link-people' title='姜維'>維</A>欲與<A HREF='../人物/張翼.html' class='wise-wiki-link user-link-people' title='張翼'>翼</A>、<A HREF='../人物/廖化.html' class='wise-wiki-link user-link-people' title='廖化'>化</A>分兵迎之。 <A HREF='../人物/廖化.html' class='wise-wiki-link user-link-people' title='廖化'>化</A>曰：“白水地狹路多，非爭戰之所，不如且退，去救劍閣可也。若劍閣一失，是絕路矣。”<A HREF='../人物/姜維.html' class='wise-wiki-link user-link-people' title='姜維'>維</A>從之，遂引兵來投劍閣。將近關前，忽報鼓角齊鳴，喊聲大起，旌旗遍豎，<A HREF='../人物/董厥.html' class='wise-wiki-link user-link-people' title='董厥'>一枝軍</A>把住關口。正是：</P>
<DIV class='wise-wiki-p user-poem'><P class='wise-wiki user-poem'>漢中險峻已無有。</P>
<P class='wise-wiki user-poem'>劍閣風波又忽生。</P></DIV>
<P class=wise-wiki>未知何處之兵，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='115.html' class='navigator'>上一頁</A></SPAN> <SPAN class='navigator'><A HREF='117.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.00991秒。</DIV></BODY>
</HTML>