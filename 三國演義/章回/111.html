<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百十一回　鄧士載智取姜伯約　諸葛誕義討司馬昭 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='110.html' class='navigator'>上一頁</A></SPAN> <SPAN class='navigator'><A HREF='112.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百十一回　鄧士載智取姜伯約　諸葛誕義討司馬昭</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E5%A7%9C%E7%B6%AD%E5%8C%97%E4%BC%90' class='wise-wiki-external-link user-external-link-wikipedia' title='維基：姜維北伐'>維基：姜維北伐</A>
<LI><A HREF='http://zh.wikipedia.org/wiki/%E6%AE%B5%E8%B0%B7%E4%B9%8B%E6%88%B0' class='wise-wiki-external-link user-external-link-wikipedia' title='維基：段谷之戰'>維基：段谷之戰</A>
<LI><A HREF='http://zh.wikipedia.org/wiki/%E5%A3%BD%E6%98%A5%E4%B8%89%E5%8F%9B' class='wise-wiki-external-link user-external-link-wikipedia' title='維基：壽春三叛'>維基：壽春三叛</A>
</UL></DIV></FIELDSET>


<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>退兵屯於鍾堤，魏兵屯於狄道城外。 <A HREF='../人物/王經.html' class='wise-wiki-link user-link-people' title='王經'>王經</A>迎接<A HREF='../人物/陳泰.html' class='wise-wiki-link user-link-people' title='陳泰'>陳泰</A>、<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>入城，拜謝解圍之事，設宴相待，大賞三軍。 <A HREF='../人物/陳泰.html' class='wise-wiki-link user-link-people' title='陳泰'>泰</A>將<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之功，申奏魏主<A HREF='../人物/曹髦.html' class='wise-wiki-link user-link-people' title='曹髦'>曹髦</A>。 <A HREF='../人物/曹髦.html' class='wise-wiki-link user-link-people' title='曹髦'>髦</A>封<A HREF='../人物/鄧艾.html' class='wise-wiki-link user-link-people' title='鄧艾'>艾</A>為安西將軍，假節領護東羌校尉，同<A HREF='../人物/陳泰.html' class='wise-wiki-link user-link-people' title='陳泰'>陳泰</A>屯兵於雍、涼等處。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>上表謝恩畢，<A HREF='../人物/陳泰.html' class='wise-wiki-link user-link-people' title='陳泰'>陳泰</A>設宴與<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>拜賀曰：“<A HREF='../人物/姜維.html' class='wise-wiki-link user-link-people' title='姜維'>姜維</A>夜遁，其力已竭，不敢再出矣。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>笑曰：“吾料蜀兵其必出有五。”<A HREF='../人物/陳泰.html' class='wise-wiki-link user-link-people' title='陳泰'>泰</A>問其故。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>曰：</P>
<DIV class='wise-wiki-p user-letter'><P class='wise-wiki user-letter'>“蜀兵雖退，終有乘勝之勢；吾兵終有弱敗之實：其必出一也。蜀兵皆是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教演，精銳之兵，容易調遣；吾將不時更換，軍又訓練不熟：其必出二也。蜀人多以船行，吾軍皆是旱地，勞逸不同：其必出三也。狄道、隴西、南安、祁山四處，皆是守戰之地；蜀人或聲東擊西，指南攻北，吾兵必須分頭把守；蜀兵合為一處而來，以一分當我四分：其必出四也。若蜀兵自南安、隴西，則可取羌人之谷為食；若出祁山，則有麥可就食：其必出五也。”</P></DIV>
<P class=wise-wiki><A HREF='../人物/陳泰.html' class='wise-wiki-link user-link-people' title='陳泰'>陳泰</A>嘆服曰：“<A HREF='../人物/鄧艾.html' class='wise-wiki-link user-link-people' title='鄧艾'>公</A>料敵如神，蜀兵何足慮哉！”於是<A HREF='../人物/陳泰.html' class='wise-wiki-link user-link-people' title='陳泰'>陳泰</A>與<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>結為忘年之交。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>遂將雍、涼等處之兵，每日操練；各處隘口，皆立營寨，以防不測。</P>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>在鐘堤大設筵宴，會集諸將，商議伐魏之事。令史<A HREF='../人物/樊建.html' class='wise-wiki-link user-link-people' title='樊建'>樊建</A>諫曰：“<A HREF='../人物/姜維.html' class='wise-wiki-link user-link-people' title='姜維'>將軍</A>屢出，未獲全勝；今日<A HREF='110.html' class='wise-wiki-link user-link-chapter' title='第百一十回　文鴦單騎退雄兵　姜維背水破大敵'>洮西之戰</A>，魏人既服威名，何故又欲出也？萬一不利，前功盡棄。”<A HREF='../人物/姜維.html' class='wise-wiki-link user-link-people' title='姜維'>維</A>曰：“汝等只知魏國地寬人廣，急不可得；卻不知攻魏者有五可勝。”眾問之。 <A HREF='../人物/姜維.html' class='wise-wiki-link user-link-people' title='姜維'>維</A>答曰：</P>
<DIV class='wise-wiki-p user-letter'><P class='wise-wiki user-letter'>“彼<A HREF='110.html' class='wise-wiki-link user-link-chapter' title='第百一十回　文鴦單騎退雄兵　姜維背水破大敵'>洮西一敗</A>，挫盡銳氣，吾兵雖退，不曾損折，今若進兵，一可勝也。吾兵船載而進，不致勞困，彼兵從旱地來迎，二可勝也。吾兵久經訓練之眾，彼皆鳥合之徒，不曾有法度，三可勝也。吾兵自出祁山，抄掠秋穀為食，四可勝也。彼兵雖各守備，軍刀分開，吾兵一處而去，彼安能救？五可勝也。不在此時伐魏，更待何時耶？”</P></DIV>
<P class=wise-wiki><A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>曰：“<A HREF='../人物/鄧艾.html' class='wise-wiki-link user-link-people' title='鄧艾'>艾</A>年雖幼，而機謀深遠；近封為安西將軍之職，必於各處準備，非同往日矣。”<A HREF='../人物/姜維.html' class='wise-wiki-link user-link-people' title='姜維'>維</A>厲聲曰：“吾何畏彼哉！公等休長他人銳氣，滅自己威風！吾意已決，必先取隴西。”眾不敢諫。 <A HREF='../人物/姜維.html' class='wise-wiki-link user-link-people' title='姜維'>維</A>自領前部，令眾將隨後而進。於是蜀兵盡離鐘提，殺奔祁山來。哨馬報說魏兵已先在祁山立下九個寨棚。 <A HREF='../人物/姜維.html' class='wise-wiki-link user-link-people' title='姜維'>維</A>不信，引數騎憑高望之，果見祁山九寨勢如長蛇，首尾相顧。 <A HREF='../人物/姜維.html' class='wise-wiki-link user-link-people' title='姜維'>維</A>回顧左右曰：“<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>之言，信不誣矣。此寨形勢絕妙，止吾師<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>能之。今觀<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>所為，不在<A HREF='../人物/諸葛亮.html' class='wise-wiki-link user-link-people' title='諸葛亮'>吾師</A>之下。”遂回本寨，喚諸將曰：“魏人既有準備，必知<A HREF='../人物/姜維.html' class='wise-wiki-link user-link-people' title='姜維'>吾</A>來矣。<A HREF='../人物/姜維.html' class='wise-wiki-link user-link-people' title='姜維'>吾</A>料<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>必在此間。汝等可虛張<A HREF='../人物/姜維.html' class='wise-wiki-link user-link-people' title='姜維'>吾</A>旗號，據此谷口下寨，每日令百餘騎出哨。每出哨一回，換一番衣甲。旗號按青、黃、赤、白、黑五方，旗幟更換。吾卻提大兵偷出董亭，迳襲南安去也。”遂令<A HREF='../人物/鮑素.html' class='wise-wiki-link user-link-people' title='鮑素'>鮑素</A>屯於祁山谷口。 <A HREF='../人物/姜維.html' class='wise-wiki-link user-link-people' title='姜維'>維</A>盡率大兵，望南安進發。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>知蜀兵出祁山，早與<A HREF='../人物/陳泰.html' class='wise-wiki-link user-link-people' title='陳泰'>陳泰</A>下寨準備；見蜀兵連日不來搦戰，一日五番哨馬出寨，或十里或十五里而回。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>憑高望畢，慌入帳與<A HREF='../人物/陳泰.html' class='wise-wiki-link user-link-people' title='陳泰'>陳泰</A>曰：“<A HREF='../人物/姜維.html' class='wise-wiki-link user-link-people' title='姜維'>姜維</A>不在此間，必取董亭襲南安去了。出寨哨馬只是這幾匹，更換衣甲，往來哨探，其馬皆困乏，<A HREF='../人物/鮑素.html' class='wise-wiki-link user-link-people' title='鮑素'>主將</A>必無能者。<A HREF='../人物/陳泰.html' class='wise-wiki-link user-link-people' title='陳泰'>陳將軍</A>可引一軍攻之，其寨可破也。破了寨柵，便引兵襲董亭之路，先斷<A HREF='../人物/姜維.html' class='wise-wiki-link user-link-people' title='姜維'>姜維</A>之後。吾當先引一軍救南安，迳取武城山。若先佔此山頭，<A HREF='../人物/姜維.html' class='wise-wiki-link user-link-people' title='姜維'>姜維</A>必取上邽。上邽有一谷，名曰段谷，地狹山險，正好埋伏。彼來爭武城山時，吾先伏兩軍於段谷，破<A HREF='../人物/姜維.html' class='wise-wiki-link user-link-people' title='姜維'>維</A>必矣。”<A HREF='../人物/陳泰.html' class='wise-wiki-link user-link-people' title='陳泰'>泰</A>曰：“吾守隴西二三十年，未嘗如此明察地理。<A HREF='../人物/鄧艾.html' class='wise-wiki-link user-link-people' title='鄧艾'>公</A>之所言，真神算也。<A HREF='../人物/鄧艾.html' class='wise-wiki-link user-link-people' title='鄧艾'>公</A>可速去。<A HREF='../人物/陳泰.html' class='wise-wiki-link user-link-people' title='陳泰'>吾</A>自攻此處寨柵。”</P>
<P class=wise-wiki>於是<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>引軍星夜倍道而行，迳到武城山；下寨已畢，蜀兵未到，即令子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>，與帳前校尉<A HREF='../人物/師纂.html' class='wise-wiki-link user-link-people' title='師纂'>師纂</A>，各引五千兵，先去段谷埋伏，如此如此而行。二人受計而去。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>令偃旗息鼓，以待蜀兵。</P>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>從董亭望南安而來，至武城山前，謂<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>曰：“近南安有一山，名武城山；若先得了，可奪南安之勢。只恐<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>多謀，必先提防。”</P>
<P class=wise-wiki>正疑慮間，忽然山上一聲炮響，喊聲大震，鼓角齊鳴，旌旗遍豎，皆是魏兵：中央風飄起一黃旗，大書“<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>”字樣。蜀兵大驚。山上數處精兵殺下，勢不可當，前軍大敗。 <A HREF='../人物/姜維.html' class='wise-wiki-link user-link-people' title='姜維'>維</A>急率中軍人馬去救時，魏兵已退。 <A HREF='../人物/姜維.html' class='wise-wiki-link user-link-people' title='姜維'>維</A>直來武城山下搦<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>戰，山上魏兵並不下來。 <A HREF='../人物/姜維.html' class='wise-wiki-link user-link-people' title='姜維'>維</A>令軍士辱罵，至晚，方欲退軍，山上鼓角齊鳴，卻又不見魏兵下來。 <A HREF='../人物/姜維.html' class='wise-wiki-link user-link-people' title='姜維'>維</A>欲上山沖殺，山上炮石甚嚴，不能得進。守至三更，欲回，山上鼓角又鳴。 <A HREF='../人物/姜維.html' class='wise-wiki-link user-link-people' title='姜維'>維</A>移兵下山屯紮。比及令軍搬運木石，方欲豎立為寨，山上鼓角又鳴，魏兵驟至。蜀兵大亂，自相踐踏，退回舊寨。</P>
<P class=wise-wiki>次日，<A HREF='../人物/姜維.html' class='wise-wiki-link user-link-people' title='姜維'>姜維</A>令軍士運糧草車仗，至武城山，穿連排定，欲立起寨柵，以為屯兵之計。是夜二更，<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>令五百人，各執火把，分兩路下山，放火燒車仗。兩兵混殺了一夜，營寨又立不成。 <A HREF='../人物/姜維.html' class='wise-wiki-link user-link-people' title='姜維'>維</A>復引兵退，再與<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>商議曰：“南安未得，不如先取上邽。上邽乃南安屯糧之所；若得上邽，南安自危矣。”遂留<A HREF='../人物/夏侯霸.html' class='wise-wiki-link user-link-people' title='夏侯霸'>霸</A>屯於武城山。 <A HREF='../人物/姜維.html' class='wise-wiki-link user-link-people' title='姜維'>維</A>盡引精兵猛將，迳取上邽。行了一宿，將及天明，見山勢狹峻，道路崎嶇，乃問鄉導官曰：“此處何名？”答曰：“段谷。”<A HREF='../人物/姜維.html' class='wise-wiki-link user-link-people' title='姜維'>維</A>大驚曰：“其名不美：‘段谷’者，‘斷谷’也。倘有人斷其穀口，如之奈何？”</P>
<P class=wise-wiki>正躊躇未決，忽報前軍來報：“山後塵頭大起，必有伏兵。”<A HREF='../人物/姜維.html' class='wise-wiki-link user-link-people' title='姜維'>維</A>急令退兵，<A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>，兩軍殺出。 <A HREF='../人物/姜維.html' class='wise-wiki-link user-link-people' title='姜維'>維</A>且戰且走，前面喊聲大震，<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>引兵殺到：三路夾攻，蜀兵大敗。幸得<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>引兵殺到，魏兵方退，救了<A HREF='../人物/姜維.html' class='wise-wiki-link user-link-people' title='姜維'>姜維</A>，欲再往祁山。 <A HREF='../人物/夏侯霸.html' class='wise-wiki-link user-link-people' title='夏侯霸'>霸</A>曰：“祁山寨已被<A HREF='../人物/陳泰.html' class='wise-wiki-link user-link-people' title='陳泰'>陳泰</A>打破，<A HREF='../人物/鮑素.html' class='wise-wiki-link user-link-people' title='鮑素'>鮑素</A>陣亡，全寨人馬皆退回漢中去了。”<A HREF='../人物/姜維.html' class='wise-wiki-link user-link-people' title='姜維'>維</A>不敢取董亭，急投山僻小路而回。後面<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>急追，<A HREF='../人物/姜維.html' class='wise-wiki-link user-link-people' title='姜維'>維</A>令諸軍前進，自為斷後。</P>
<P class=wise-wiki>正行之際，忽然山中一軍突出，乃魏將<A HREF='../人物/陳泰.html' class='wise-wiki-link user-link-people' title='陳泰'>陳泰</A>也。魏兵一聲喊起，將<A HREF='../人物/姜維.html' class='wise-wiki-link user-link-people' title='姜維'>姜維</A>因在核心。 <A HREF='../人物/姜維.html' class='wise-wiki-link user-link-people' title='姜維'>維</A>人馬困乏，左沖右突，不能得出。蕩寇將軍<A HREF='../人物/張嶷.html' class='wise-wiki-link user-link-people' title='張嶷'>張嶷</A>，聞<A HREF='../人物/姜維.html' class='wise-wiki-link user-link-people' title='姜維'>姜維</A>受困，引數百騎殺入重圍，<A HREF='../人物/姜維.html' class='wise-wiki-link user-link-people' title='姜維'>維</A>因乘勢殺出。 <A HREF='../人物/張嶷.html' class='wise-wiki-link user-link-people' title='張嶷'>嶷</A>被魏兵亂箭射死。 <A HREF='../人物/姜維.html' class='wise-wiki-link user-link-people' title='姜維'>維</A>得脫重圍，復回漢中；因感<A HREF='../人物/張嶷.html' class='wise-wiki-link user-link-people' title='張嶷'>張嶷</A>忠勇，沒於王事，乃表贈其子孫。於是蜀中將士，多有陣亡者，皆歸罪於<A HREF='../人物/姜維.html' class='wise-wiki-link user-link-people' title='姜維'>姜維</A>。 <A HREF='../人物/姜維.html' class='wise-wiki-link user-link-people' title='姜維'>維</A>照<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A><A HREF='096.html' class='wise-wiki-link user-link-chapter' title='第九十六回　孔明揮淚斬馬謖　周魴斷發賺曹休'>街亭舊例</A>，乃上表自貶為後將軍行大將軍事。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>見蜀兵退盡，乃與<A HREF='../人物/陳泰.html' class='wise-wiki-link user-link-people' title='陳泰'>陳泰</A>設宴相賀，大賞三軍。 <A HREF='../人物/陳泰.html' class='wise-wiki-link user-link-people' title='陳泰'>泰</A>表<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之功，<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>遣使持節，加<A HREF='../人物/鄧艾.html' class='wise-wiki-link user-link-people' title='鄧艾'>艾</A>官爵，賜印綬，並封其子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>為亭侯。時魏主<A HREF='../人物/曹髦.html' class='wise-wiki-link user-link-people' title='曹髦'>曹髦</A>，改正元三年為甘露元年。 <A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>自為天下兵馬大都督，出入常令三千鐵甲驍將前後簇擁，以為護衛；一應事務，不奏朝廷，就於相府裁處。自此常懷篡逆之心。</P>
<P class=wise-wiki>有一心腹人<A HREF='../人物/賈充.html' class='wise-wiki-link user-link-people' title='賈充'>姓賈，名充，字公閭</A>，及故建威將軍<A HREF='../人物/賈逵.html' class='wise-wiki-link user-link-people' title='賈逵'>賈逵</A>之子，為<A HREF='../人物/司馬昭.html' class='wise-wiki-link user-link-people' title='司馬昭'>昭</A>府下長史。 <A HREF='../人物/賈充.html' class='wise-wiki-link user-link-people' title='賈充'>充</A>語<A HREF='../人物/司馬昭.html' class='wise-wiki-link user-link-people' title='司馬昭'>昭</A>曰：“今<A HREF='../人物/司馬昭.html' class='wise-wiki-link user-link-people' title='司馬昭'>主公</A>掌握大柄，四方人心必然未安；且當暗訪，然後徐圖大事。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>曰：“<A HREF='../人物/司馬昭.html' class='wise-wiki-link user-link-people' title='司馬昭'>吾</A>正欲如此。<A HREF='../人物/賈充.html' class='wise-wiki-link user-link-people' title='賈充'>汝</A>可為<A HREF='../人物/司馬昭.html' class='wise-wiki-link user-link-people' title='司馬昭'>我</A>東行，只推尉勞出征軍士為名，以探消息。”</P>
<P class=wise-wiki><A HREF='../人物/賈充.html' class='wise-wiki-link user-link-people' title='賈充'>賈充</A>領命，迳到淮南，入見鎮東大將軍<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>。 <A HREF='../人物/諸葛誕.html' class='wise-wiki-link user-link-people' title='諸葛誕'>誕字公休</A>，乃瑯琊南陽人，即<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>之族弟也；向侍於魏；因<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>在蜀為相，因此不得重用；後<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A><A HREF='104.html' class='wise-wiki-link user-link-chapter' title='第百零四回　隕大星漢丞相歸天　見木像魏都督喪膽'>身亡</A>，<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>在魏歷重職，封高平侯，總攝兩淮軍馬。當日<A HREF='../人物/賈充.html' class='wise-wiki-link user-link-people' title='賈充'>賈充</A>託名勞軍，至淮南見<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>設宴待之。</P>
<P class=wise-wiki>酒玉半酣，<A HREF='../人物/賈充.html' class='wise-wiki-link user-link-people' title='賈充'>充</A>以言挑<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>曰：“近來洛陽諸賢，皆以<A HREF='../人物/曹髦.html' class='wise-wiki-link user-link-people' title='曹髦'>主上</A>懦弱，不堪為君。<A HREF='../人物/司馬昭.html' class='wise-wiki-link user-link-people' title='司馬昭'>司馬大將軍</A>三世輔國，功德彌天，可以禪代魏統。未審鈞意若何？”<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>大怒曰：“汝乃<A HREF='../人物/賈逵.html' class='wise-wiki-link user-link-people' title='賈逵'>賈豫州</A>之子，世食魏祿，安敢出此亂言！”<A HREF='../人物/賈充.html' class='wise-wiki-link user-link-people' title='賈充'>充</A>謝曰：“某以他人之言告<A HREF='../人物/諸葛誕.html' class='wise-wiki-link user-link-people' title='諸葛誕'>公</A>耳。”<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>曰：“朝廷有難，吾當以死報之。”</P>
<P class=wise-wiki><A HREF='../人物/賈充.html' class='wise-wiki-link user-link-people' title='賈充'>充</A>默然。次曰辭歸，見<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>細言其事。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>大怒曰：“<A HREF='../人物/諸葛誕.html' class='wise-wiki-link user-link-people' title='諸葛誕'>鼠輩</A>安敢如此！”<A HREF='../人物/賈充.html' class='wise-wiki-link user-link-people' title='賈充'>充</A>曰：“<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>在淮南，深得人心，久必為患，可速除之。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>遂暗發密書與揚州刺史<A HREF='../人物/樂綝.html' class='wise-wiki-link user-link-people' title='樂綝'>樂綝</A>，一面遣使齎詔徵<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>為司空。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>得了詔書，己知是<A HREF='../人物/賈充.html' class='wise-wiki-link user-link-people' title='賈充'>賈充</A>告變，遂捉來使拷問，使者曰：“此事<A HREF='../人物/樂綝.html' class='wise-wiki-link user-link-people' title='樂綝'>樂綝</A>知之。”<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>曰：“他如何得知？”使者曰：“<A HREF='../人物/司馬昭.html' class='wise-wiki-link user-link-people' title='司馬昭'>司馬將軍</A>已令人到揚州送密書與<A HREF='../人物/樂綝.html' class='wise-wiki-link user-link-people' title='樂綝'>樂綝</A>矣。”</P>
<P class=wise-wiki><A HREF='../人物/諸葛誕.html' class='wise-wiki-link user-link-people' title='諸葛誕'>誕</A>大怒，叱左右斬了來使，遂起部下兵千人，殺奔揚州來。將至南門，城門已閉，吊橋拽起。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>在城下叫門，城上並無一人回答。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>大怒曰：“<A HREF='../人物/樂綝.html' class='wise-wiki-link user-link-people' title='樂綝'>樂綝</A>匹夫，安敢如此！”遂令將士打城。手下十餘驍騎，下馬渡河，飛身上城，殺散軍士，大開城門。於是<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>引兵入城，乘風放火，殺至<A HREF='../人物/樂綝.html' class='wise-wiki-link user-link-people' title='樂綝'>綝</A>家。 <A HREF='../人物/樂綝.html' class='wise-wiki-link user-link-people' title='樂綝'>綝</A>慌上樓避之。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>提劍上樓，大喝曰：“汝父<A HREF='../人物/樂進.html' class='wise-wiki-link user-link-people' title='樂進'>樂進</A>，昔日受魏國大恩！不思報本，反欲順<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>耶！”</P>
<P class=wise-wiki><A HREF='../人物/樂綝.html' class='wise-wiki-link user-link-people' title='樂綝'>綝</A>未及回言，為<A HREF='../人物/諸葛誕.html' class='wise-wiki-link user-link-people' title='諸葛誕'>誕</A>所殺。一面具表數<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>之罪，使人申奏洛陽；一面大聚兩淮屯田戶口十餘萬，並揚州新降兵四萬餘人，積草屯糧，準備進兵。又令長史<A HREF='../人物/吳綱.html' class='wise-wiki-link user-link-people' title='吳綱'>吳綱</A>送子<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>入吳為質求援，務要合兵誅討<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>。</P>
<P class=wise-wiki>此時東吳丞相<A HREF='../人物/孫峻.html' class='wise-wiki-link user-link-people' title='孫峻'>孫峻</A>病亡，從弟<A HREF='../人物/孫綝.html' class='wise-wiki-link user-link-people' title='孫綝'>孫綝</A>輔政。 <A HREF='../人物/孫綝.html' class='wise-wiki-link user-link-people' title='孫綝'>綝字子通</A>，為人強暴，殺大司馬<A HREF='../人物/滕亂.html' class='wise-wiki-link user-link-people' title='滕亂'>滕亂</A>、將軍<A HREF='../人物/呂據.html' class='wise-wiki-link user-link-people' title='呂據'>呂據</A>、<A HREF='../人物/王惇.html' class='wise-wiki-link user-link-people' title='王惇'>王惇</A>等；因此權柄皆歸於<A HREF='../人物/孫綝.html' class='wise-wiki-link user-link-people' title='孫綝'>綝</A>。吳主<A HREF='../人物/孫亮.html' class='wise-wiki-link user-link-people' title='孫亮'>孫亮</A>，雖然聰明，無可奈何。於是<A HREF='../人物/吳綱.html' class='wise-wiki-link user-link-people' title='吳綱'>吳綱</A>將<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>至石頭城，入拜<A HREF='../人物/孫綝.html' class='wise-wiki-link user-link-people' title='孫綝'>孫綝</A>。 <A HREF='../人物/孫綝.html' class='wise-wiki-link user-link-people' title='孫綝'>綝</A>問其故。 <A HREF='../人物/吳綱.html' class='wise-wiki-link user-link-people' title='吳綱'>綱</A>曰：“<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>乃蜀漢<A HREF='../人物/諸葛亮.html' class='wise-wiki-link user-link-people' title='諸葛亮'>諸葛武侯</A>之族弟也，向事魏國；今見<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>欺君罔上，廢主弄權，欲興師討之，而力不及，故特來歸降。誠恐無憑，專送親子<A HREF='../人物/諸葛靚.html' class='wise-wiki-link user-link-people' title='諸葛靚'>諸葛靚</A>為質。伏望發兵相助。”</P>
<P class=wise-wiki><A HREF='../人物/孫綝.html' class='wise-wiki-link user-link-people' title='孫綝'>綝</A>從其請，便遣大將<A HREF='../人物/全懌.html' class='wise-wiki-link user-link-people' title='全懌'>全懌</A>、<A HREF='../人物/全端.html' class='wise-wiki-link user-link-people' title='全端'>全端</A>為主將，<A HREF='../人物/於詮.html' class='wise-wiki-link user-link-people' title='於詮'>於詮</A>為合後，<A HREF='../人物/朱异.html' class='wise-wiki-link user-link-people' title='朱异'>朱异</A>、<A HREF='../人物/唐諮.html' class='wise-wiki-link user-link-people' title='唐諮'>唐諮</A>為先鋒，<A HREF='../人物/文欽.html' class='wise-wiki-link user-link-people' title='文欽'>文欽</A>為鄉導，起兵七萬，分三隊而進。 <A HREF='../人物/吳綱.html' class='wise-wiki-link user-link-people' title='吳綱'>吳綱</A>回壽春報知<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>。 <A HREF='../人物/諸葛誕.html' class='wise-wiki-link user-link-people' title='諸葛誕'>誕</A>大喜，遂陳兵準備。</P>
<P class=wise-wiki>卻說<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>表文到洛陽，<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>見了大怒，欲自往討之。 <A HREF='../人物/賈充.html' class='wise-wiki-link user-link-people' title='賈充'>賈充</A>諫曰：“<A HREF='../人物/司馬昭.html' class='wise-wiki-link user-link-people' title='司馬昭'>主公</A>乘父兄之基業，恩德未及四海，今棄<A HREF='../人物/曹髦.html' class='wise-wiki-link user-link-people' title='曹髦'>天子</A>而去，若一朝有變，後悔何及？不如奏請<A HREF='../人物/郭皇后.html' class='wise-wiki-link user-link-people' title='郭皇后'>太后</A>及<A HREF='../人物/曹髦.html' class='wise-wiki-link user-link-people' title='曹髦'>天子</A>一同出征，可保無虞。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>喜曰：“此言正合吾意。”遂入奏<A HREF='../人物/郭皇后.html' class='wise-wiki-link user-link-people' title='郭皇后'>太后</A>曰：“<A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>謀反，臣興文武官僚，計議停當：請<A HREF='../人物/郭皇后.html' class='wise-wiki-link user-link-people' title='郭皇后'>太后</A>同<A HREF='../人物/曹髦.html' class='wise-wiki-link user-link-people' title='曹髦'>天子</A>御駕親征，以繼先帝之遺意。”<A HREF='../人物/郭皇后.html' class='wise-wiki-link user-link-people' title='郭皇后'>太后</A>畏懼，只得從之。次日，<A HREF='../人物/司馬昭.html' class='wise-wiki-link user-link-people' title='司馬昭'>昭</A>請魏主<A HREF='../人物/曹髦.html' class='wise-wiki-link user-link-people' title='曹髦'>曹髦</A>起程。 <A HREF='../人物/曹髦.html' class='wise-wiki-link user-link-people' title='曹髦'>髦</A>曰：“<A HREF='../人物/司馬昭.html' class='wise-wiki-link user-link-people' title='司馬昭'>大將軍</A>都督天下軍馬，任從調遣，何必<A HREF='../人物/曹髦.html' class='wise-wiki-link user-link-people' title='曹髦'>朕</A>自行也？”<A HREF='../人物/司馬昭.html' class='wise-wiki-link user-link-people' title='司馬昭'>昭</A>曰：“不然。昔日<A HREF='../人物/曹操.html' class='wise-wiki-link user-link-people' title='曹操'>武祖</A>縱橫四海，<A HREF='../人物/曹丕.html' class='wise-wiki-link user-link-people' title='曹丕'>文帝</A>、<A HREF='../人物/曹叡.html' class='wise-wiki-link user-link-people' title='曹叡'>明帝</A>有包括字宙之志，併吞八荒之心，凡遇大敵，必須自行。<A HREF='../人物/曹髦.html' class='wise-wiki-link user-link-people' title='曹髦'>陛下</A>正宜追配先君，掃清故孽，何自畏也？”</P>
<P class=wise-wiki><A HREF='../人物/曹髦.html' class='wise-wiki-link user-link-people' title='曹髦'>髦</A>畏威權，只得從之。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>遂下詔，盡起兩都之兵二十六萬，命鎮南將軍<A HREF='../人物/王基.html' class='wise-wiki-link user-link-people' title='王基'>王基</A>為正先鋒，安東將軍<A HREF='../人物/陳騫.html' class='wise-wiki-link user-link-people' title='陳騫'>陳騫</A>為副先鋒，監軍<A HREF='../人物/石苞.html' class='wise-wiki-link user-link-people' title='石苞'>石苞</A>為左軍，兗州刺史<A HREF='../人物/周泰.html' class='wise-wiki-link user-link-people' title='周泰'>周泰</A>為右軍，保護車駕，浩浩蕩盪，殺奔淮南而來。東吳先鋒<A HREF='../人物/朱异.html' class='wise-wiki-link user-link-people' title='朱异'>朱异</A>，引兵迎敵。兩軍對圓，魏軍中<A HREF='../人物/王基.html' class='wise-wiki-link user-link-people' title='王基'>王基</A>出馬，<A HREF='../人物/朱异.html' class='wise-wiki-link user-link-people' title='朱异'>朱异</A>來迎。戰不三合，<A HREF='../人物/朱异.html' class='wise-wiki-link user-link-people' title='朱异'>朱异</A>敗走；<A HREF='../人物/唐諮.html' class='wise-wiki-link user-link-people' title='唐諮'>唐諮</A>出馬，戰不三合，亦大敗而走。 <A HREF='../人物/王基.html' class='wise-wiki-link user-link-people' title='王基'>王基</A>驅兵掩殺，吳兵大敗，退五十里下寨，報入壽春城中。 <A HREF='../人物/諸葛誕.html' class='wise-wiki-link user-link-people' title='諸葛誕'>諸葛誕</A>自引本部銳兵，會合<A HREF='../人物/文欽.html' class='wise-wiki-link user-link-people' title='文欽'>文欽</A>並二子一<A HREF='../人物/文鴦.html' class='wise-wiki-link user-link-people' title='文鴦'>文鴦</A>、一<A HREF='../人物/文虎.html' class='wise-wiki-link user-link-people' title='文虎'>文虎</A>，雄兵數万，來敵<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>。正是：</P>
<DIV class='wise-wiki-p user-poem'><P class='wise-wiki user-poem'>方見吳兵銳氣墮，</P>
<P class='wise-wiki user-poem'>又看魏將勁兵來。</P></DIV>
<P class=wise-wiki>未知勝負如何，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='110.html' class='navigator'>上一頁</A></SPAN> <SPAN class='navigator'><A HREF='112.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.00975秒。</DIV></BODY>
</HTML>