<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第三十一回　曹操倉亭破本初　玄德荊州依劉表 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='030.html' class='navigator'>上一頁</A></SPAN> <SPAN class='navigator'><A HREF='032.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第三十一回　曹操倉亭破本初　玄德荊州依劉表</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E5%AE%98%E6%B8%A1%E4%B9%8B%E6%88%B0' class='wise-wiki-external-link user-external-link-wikipedia' title='維基：官渡之戰'>維基：官渡之戰</A>
</UL></DIV></FIELDSET>


<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>乘<A HREF='../人物/袁紹.html' class='wise-wiki-link user-link-people' title='袁紹'>袁紹</A>之敗，整頓軍馬，迤邐追襲。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>幅巾單衣，引八百餘騎，奔至黎陽北岸，大將<A HREF='../人物/蔣義渠.html' class='wise-wiki-link user-link-people' title='蔣義渠'>蔣義渠</A>出寨迎接。 <A HREF='../人物/袁紹.html' class='wise-wiki-link user-link-people' title='袁紹'>紹</A>以前事訴與<A HREF='../人物/蔣義渠.html' class='wise-wiki-link user-link-people' title='蔣義渠'>義渠</A>，<A HREF='../人物/蔣義渠.html' class='wise-wiki-link user-link-people' title='蔣義渠'>義渠</A>乃招諭離散之眾。眾聞<A HREF='../人物/袁紹.html' class='wise-wiki-link user-link-people' title='袁紹'>紹</A>在，又皆蟻聚，軍勢復振，議還冀州。軍行之次，夜宿荒山。 <A HREF='../人物/袁紹.html' class='wise-wiki-link user-link-people' title='袁紹'>紹</A>於帳中聞遠遠有哭聲，遂私往聽之。卻是敗軍相聚，訴說喪兄失弟，棄伴亡親之苦，各各搥胸大哭；皆曰：“若聽<A HREF='../人物/田豐.html' class='wise-wiki-link user-link-people' title='田豐'>田豐</A>之言，我等怎遭此禍！”<A HREF='../人物/袁紹.html' class='wise-wiki-link user-link-people' title='袁紹'>紹</A>大悔曰：“<A HREF='../人物/袁紹.html' class='wise-wiki-link user-link-people' title='袁紹'>吾</A>不聽<A HREF='../人物/田豐.html' class='wise-wiki-link user-link-people' title='田豐'>田豐</A>之言，兵敗將亡，今回去，有何面目見<A HREF='../人物/田豐.html' class='wise-wiki-link user-link-people' title='田豐'>之</A>耶！”</P>
<P class=wise-wiki>次日，上馬正行間，<A HREF='../人物/逢紀.html' class='wise-wiki-link user-link-people' title='逢紀'>逢紀</A>引軍來接。 <A HREF='../人物/袁紹.html' class='wise-wiki-link user-link-people' title='袁紹'>紹</A>對<A HREF='../人物/逢紀.html' class='wise-wiki-link user-link-people' title='逢紀'>逢紀</A>曰：“<A HREF='../人物/袁紹.html' class='wise-wiki-link user-link-people' title='袁紹'>吾</A>不聽<A HREF='../人物/田豐.html' class='wise-wiki-link user-link-people' title='田豐'>田豐</A>之言，致有此敗。<A HREF='../人物/袁紹.html' class='wise-wiki-link user-link-people' title='袁紹'>吾</A>今歸去，羞見<A HREF='../人物/田豐.html' class='wise-wiki-link user-link-people' title='田豐'>此人</A>。”<A HREF='../人物/逢紀.html' class='wise-wiki-link user-link-people' title='逢紀'>逢紀</A>因譖曰：“<A HREF='../人物/田豐.html' class='wise-wiki-link user-link-people' title='田豐'>豐</A>在獄中聞<A HREF='../人物/袁紹.html' class='wise-wiki-link user-link-people' title='袁紹'>主公</A>兵敗，撫掌大笑曰：‘固不出<A HREF='../人物/田豐.html' class='wise-wiki-link user-link-people' title='田豐'>吾</A>之料！’”<A HREF='../人物/袁紹.html' class='wise-wiki-link user-link-people' title='袁紹'>袁紹</A>大怒曰：“<A HREF='../人物/田豐.html' class='wise-wiki-link user-link-people' title='田豐'>豎儒</A>怎敢笑<A HREF='../人物/袁紹.html' class='wise-wiki-link user-link-people' title='袁紹'>我</A>！<A HREF='../人物/袁紹.html' class='wise-wiki-link user-link-people' title='袁紹'>我</A>必殺<A HREF='../人物/田豐.html' class='wise-wiki-link user-link-people' title='田豐'>之</A>！”遂命使者齎寶劍先往冀州獄中殺<A HREF='../人物/田豐.html' class='wise-wiki-link user-link-people' title='田豐'>田豐</A>。</P>
<P class=wise-wiki>卻說<A HREF='../人物/田豐.html' class='wise-wiki-link user-link-people' title='田豐'>田豐</A>在獄中。一日，獄吏來見<A HREF='../人物/田豐.html' class='wise-wiki-link user-link-people' title='田豐'>豐</A>曰：“與<A HREF='../人物/田豐.html' class='wise-wiki-link user-link-people' title='田豐'>別駕</A>賀喜。”<A HREF='../人物/田豐.html' class='wise-wiki-link user-link-people' title='田豐'>豐</A>曰：“何喜可賀？”獄吏曰：“<A HREF='../人物/袁紹.html' class='wise-wiki-link user-link-people' title='袁紹'>袁將軍</A>大敗而回，<A HREF='../人物/田豐.html' class='wise-wiki-link user-link-people' title='田豐'>君</A>必見重矣。”<A HREF='../人物/田豐.html' class='wise-wiki-link user-link-people' title='田豐'>豐</A>笑曰：“<A HREF='../人物/田豐.html' class='wise-wiki-link user-link-people' title='田豐'>吾</A>今死矣！”獄吏問曰：“人皆為<A HREF='../人物/田豐.html' class='wise-wiki-link user-link-people' title='田豐'>君</A>喜，<A HREF='../人物/田豐.html' class='wise-wiki-link user-link-people' title='田豐'>君</A>何言死也？”<A HREF='../人物/田豐.html' class='wise-wiki-link user-link-people' title='田豐'>豐</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁將軍</A>外寬而內忌，不念忠誠。若勝而喜，猶能赦<A HREF='../人物/田豐.html' class='wise-wiki-link user-link-people' title='田豐'>我</A>；今戰敗則羞，<A HREF='../人物/田豐.html' class='wise-wiki-link user-link-people' title='田豐'>吾</A>不望生矣。”</P>
<P class=wise-wiki>獄吏未信。忽使者齎劍至，傳<A HREF='../人物/袁紹.html' class='wise-wiki-link user-link-people' title='袁紹'>袁紹</A>命，欲取<A HREF='../人物/田豐.html' class='wise-wiki-link user-link-people' title='田豐'>田豐</A>之首，獄吏方驚。 <A HREF='../人物/田豐.html' class='wise-wiki-link user-link-people' title='田豐'>豐</A>曰：“<A HREF='../人物/田豐.html' class='wise-wiki-link user-link-people' title='田豐'>吾</A>固知必死也。”獄吏皆流淚。 <A HREF='../人物/田豐.html' class='wise-wiki-link user-link-people' title='田豐'>豐</A>曰：“大丈夫生於天地間，不識其主而事之，是無智也！今日受死，夫何足惜！”乃自刎於獄中。後人有詩曰：</P>
<DIV class='wise-wiki-p user-poem'><P class='wise-wiki user-poem'>昨朝沮授軍中死，</P>
<P class='wise-wiki user-poem'>今日田豐獄內亡。</P>
<P class='wise-wiki user-poem'>河北棟樑皆折斷，</P>
<P class='wise-wiki user-poem'>本初焉不喪家邦？</P></DIV>
<P class=wise-wiki><A HREF='../人物/田豐.html' class='wise-wiki-link user-link-people' title='田豐'>田豐</A>既死，聞者皆為嘆惜。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>回冀州，心煩意亂，不理政事。其妻<A HREF='../人物/劉夫人.html' class='wise-wiki-link user-link-people' title='劉夫人'>劉氏</A>勸立後嗣。 <A HREF='../人物/袁紹.html' class='wise-wiki-link user-link-people' title='袁紹'>紹</A>所生三子，長子<A HREF='../人物/袁譚.html' class='wise-wiki-link user-link-people' title='袁譚'>袁譚字顯忠</A>，出守青州，次子<A HREF='../人物/袁熙.html' class='wise-wiki-link user-link-people' title='袁熙'>袁熙字顯奕</A>，出守幽州，三子<A HREF='../人物/袁尚.html' class='wise-wiki-link user-link-people' title='袁尚'>袁尚字顯甫</A>，是<A HREF='../人物/袁紹.html' class='wise-wiki-link user-link-people' title='袁紹'>紹</A>後妻<A HREF='../人物/劉夫人.html' class='wise-wiki-link user-link-people' title='劉夫人'>劉氏</A>所出，生得形貌俊偉，<A HREF='../人物/袁紹.html' class='wise-wiki-link user-link-people' title='袁紹'>紹</A>甚愛之，因此留在身邊。自官渡兵敗之後，<A HREF='../人物/劉夫人.html' class='wise-wiki-link user-link-people' title='劉夫人'>劉氏</A>勸立<A HREF='../人物/袁尚.html' class='wise-wiki-link user-link-people' title='袁尚'>尚</A>為後嗣。 <A HREF='../人物/袁紹.html' class='wise-wiki-link user-link-people' title='袁紹'>紹</A>乃與<A HREF='../人物/審配.html' class='wise-wiki-link user-link-people' title='審配'>審配</A>、<A HREF='../人物/逢紀.html' class='wise-wiki-link user-link-people' title='逢紀'>逢紀</A>、<A HREF='../人物/辛評.html' class='wise-wiki-link user-link-people' title='辛評'>辛評</A>、<A HREF='../人物/郭圖.html' class='wise-wiki-link user-link-people' title='郭圖'>郭圖</A>四人商議。原來<A HREF='../人物/審配.html' class='wise-wiki-link user-link-people' title='審配'>審</A>、<A HREF='../人物/逢紀.html' class='wise-wiki-link user-link-people' title='逢紀'>逢</A>二人，向輔<A HREF='../人物/袁尚.html' class='wise-wiki-link user-link-people' title='袁尚'>袁尚</A>；<A HREF='../人物/辛評.html' class='wise-wiki-link user-link-people' title='辛評'>辛</A>、<A HREF='../人物/郭圖.html' class='wise-wiki-link user-link-people' title='郭圖'>郭</A>二人，向輔<A HREF='../人物/袁譚.html' class='wise-wiki-link user-link-people' title='袁譚'>袁譚</A>。四人各為其主。</P>
<P class=wise-wiki>當下<A HREF='../人物/袁紹.html' class='wise-wiki-link user-link-people' title='袁紹'>袁紹</A>謂四人曰：“今外患未息，內事不可不早定，<A HREF='../人物/袁紹.html' class='wise-wiki-link user-link-people' title='袁紹'>吾</A>將議立後嗣。<A HREF='../人物/袁譚.html' class='wise-wiki-link user-link-people' title='袁譚'>長子譚</A>，為人性剛好殺；<A HREF='../人物/袁熙.html' class='wise-wiki-link user-link-people' title='袁熙'>次子熙</A>，為人柔懦難成；<A HREF='../人物/袁尚.html' class='wise-wiki-link user-link-people' title='袁尚'>三子尚</A>，有英雄之表，禮賢敬士，<A HREF='../人物/袁紹.html' class='wise-wiki-link user-link-people' title='袁紹'>吾</A>欲立<A HREF='../人物/袁尚.html' class='wise-wiki-link user-link-people' title='袁尚'>之</A>。公等之意若何？”<A HREF='../人物/郭圖.html' class='wise-wiki-link user-link-people' title='郭圖'>郭圖</A>曰：“三子之中，<A HREF='../人物/袁譚.html' class='wise-wiki-link user-link-people' title='袁譚'>譚</A>為長，今又居外；<A HREF='../人物/袁紹.html' class='wise-wiki-link user-link-people' title='袁紹'>主公</A>若廢長立幼，此亂萌也。目下軍威稍挫，敵兵壓境，豈可複使父子兄弟自相爭亂耶？<A HREF='../人物/袁紹.html' class='wise-wiki-link user-link-people' title='袁紹'>主公</A>且理會拒敵之策，立嗣之事，再容後議。”</P>
<P class=wise-wiki><A HREF='../人物/袁紹.html' class='wise-wiki-link user-link-people' title='袁紹'>袁紹</A>躊躇未決。忽報<A HREF='../人物/袁熙.html' class='wise-wiki-link user-link-people' title='袁熙'>袁熙</A>引兵六萬，自幽州來，<A HREF='../人物/袁譚.html' class='wise-wiki-link user-link-people' title='袁譚'>袁譚</A>引兵五萬，自青州來，外甥<A HREF='../人物/高幹.html' class='wise-wiki-link user-link-people' title='高幹'>高幹</A>亦引兵五萬，自并州來，各至冀州助戰。 <A HREF='../人物/袁紹.html' class='wise-wiki-link user-link-people' title='袁紹'>紹</A>喜，再整人馬，來戰<A HREF='../人物/曹操.html' class='wise-wiki-link user-link-people' title='曹操'>曹操</A>。時<A HREF='../人物/曹操.html' class='wise-wiki-link user-link-people' title='曹操'>操</A>引得勝之兵，陳列於河上，有土人簞食壺漿以迎之。 <A HREF='../人物/曹操.html' class='wise-wiki-link user-link-people' title='曹操'>操</A>見父老數人，鬚髮盡白，乃命入帳中賜坐，問之曰：“老丈多少年紀？”答曰：“皆近百歲矣。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>吾</A>軍士驚擾汝鄉，<A HREF='../人物/曹操.html' class='wise-wiki-link user-link-people' title='曹操'>吾</A>甚不安。”父老曰：“<A HREF='../人物/劉志.html' class='wise-wiki-link user-link-people' title='劉志'>桓帝</A>時，有黃星見於楚、宋之分，遼東人<A HREF='../人物/殷馗.html' class='wise-wiki-link user-link-people' title='殷馗'>殷馗</A>善觀天文，夜宿於此，對老漢等言：‘黃星見於乾象，正照此間。後五十年，當有真人起於梁、沛之間。’今以年計之，整整五十年。<A HREF='../人物/袁紹.html' class='wise-wiki-link user-link-people' title='袁紹'>袁本初</A>重斂於民，民皆怨之。<A HREF='../人物/曹操.html' class='wise-wiki-link user-link-people' title='曹操'>丞相</A>興仁義之師，吊民伐罪，官渡一戰，破<A HREF='../人物/袁紹.html' class='wise-wiki-link user-link-people' title='袁紹'>袁紹</A>百萬之眾，正應當時<A HREF='../人物/殷馗.html' class='wise-wiki-link user-link-people' title='殷馗'>殷馗</A>之言，兆民可望太平矣。”<A HREF='../人物/曹操.html' class='wise-wiki-link user-link-people' title='曹操'>操</A>笑曰：“何敢當老丈所言？”遂取酒食絹帛賜老人而遣之。號令三軍：如有下鄉殺人家雞犬者，如殺人之罪。</P>
<P class=wise-wiki>於是軍民震服。 <A HREF='../人物/曹操.html' class='wise-wiki-link user-link-people' title='曹操'>操</A>亦心中暗喜人報<A HREF='../人物/袁紹.html' class='wise-wiki-link user-link-people' title='袁紹'>袁紹</A>聚四州之兵，得二三十萬，前至倉亭下寨。 <A HREF='../人物/曹操.html' class='wise-wiki-link user-link-people' title='曹操'>操</A>提兵前進，下寨已定。次日，兩軍相對，各布成陣勢。 <A HREF='../人物/曹操.html' class='wise-wiki-link user-link-people' title='曹操'>操</A>引諸將出陣，<A HREF='../人物/袁紹.html' class='wise-wiki-link user-link-people' title='袁紹'>紹</A>亦引三子一甥及文官武將出到陣前。 <A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/袁紹.html' class='wise-wiki-link user-link-people' title='袁紹'>本初</A>計窮力盡，何尚不思投降？直待刀臨項上，悔無及矣！”<A HREF='../人物/袁紹.html' class='wise-wiki-link user-link-people' title='袁紹'>紹</A>大怒，回顧眾將曰：“誰敢出馬？”<A HREF='../人物/袁尚.html' class='wise-wiki-link user-link-people' title='袁尚'>袁尚</A>欲於<A HREF='../人物/袁紹.html' class='wise-wiki-link user-link-people' title='袁紹'>父</A>前逞能，便舞雙刀，揮馬出陣，來往奔馳。 <A HREF='../人物/曹操.html' class='wise-wiki-link user-link-people' title='曹操'>操</A>指問眾將曰：“此<A HREF='../人物/袁尚.html' class='wise-wiki-link user-link-people' title='袁尚'>何人</A>？”有識者答曰：“此<A HREF='../人物/袁紹.html' class='wise-wiki-link user-link-people' title='袁紹'>袁紹</A>三子<A HREF='../人物/袁尚.html' class='wise-wiki-link user-link-people' title='袁尚'>袁尚</A>也。”</P>
<P class=wise-wiki>言未畢，<A HREF='../人物/史渙.html' class='wise-wiki-link user-link-people' title='史渙'>一將</A>挺槍早出。 <A HREF='../人物/曹操.html' class='wise-wiki-link user-link-people' title='曹操'>操</A>視之，乃<A HREF='../人物/徐晃.html' class='wise-wiki-link user-link-people' title='徐晃'>徐晃</A>部將<A HREF='../人物/史渙.html' class='wise-wiki-link user-link-people' title='史渙'>史渙</A>也。兩騎相交，不三合，<A HREF='../人物/袁尚.html' class='wise-wiki-link user-link-people' title='袁尚'>尚</A>撥馬刺斜而走。 <A HREF='../人物/史渙.html' class='wise-wiki-link user-link-people' title='史渙'>史渙</A>趕來，<A HREF='../人物/袁尚.html' class='wise-wiki-link user-link-people' title='袁尚'>袁尚</A>拈弓搭箭，翻身背射，正中<A HREF='../人物/史渙.html' class='wise-wiki-link user-link-people' title='史渙'>史渙</A>左目，墜馬而死。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>見<A HREF='../人物/袁尚.html' class='wise-wiki-link user-link-people' title='袁尚'>子</A>得勝，揮鞭一指，大隊人馬，擁將過來混戰。大殺一場，各鳴金收軍還寨。 <A HREF='../人物/曹操.html' class='wise-wiki-link user-link-people' title='曹操'>操</A>與諸將商議破<A HREF='../人物/袁紹.html' class='wise-wiki-link user-link-people' title='袁紹'>紹</A>之策。 <A HREF='../人物/程昱.html' class='wise-wiki-link user-link-people' title='程昱'>程昱</A>獻“十面埋伏”之計，勸<A HREF='../人物/曹操.html' class='wise-wiki-link user-link-people' title='曹操'>操</A>退軍於河上，伏兵十隊，誘<A HREF='../人物/袁紹.html' class='wise-wiki-link user-link-people' title='袁紹'>紹</A>追至河上；我軍無退路，必將死戰，可勝<A HREF='../人物/袁紹.html' class='wise-wiki-link user-link-people' title='袁紹'>紹</A>矣。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>然其計。左右各分五隊：左一隊<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、二隊<A HREF='../人物/張遼.html' class='wise-wiki-link user-link-people' title='張遼'>張遼</A>、三隊<A HREF='../人物/李典.html' class='wise-wiki-link user-link-people' title='李典'>李典</A>、四隊<A HREF='../人物/樂進.html' class='wise-wiki-link user-link-people' title='樂進'>樂進</A>、五隊<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>；右一隊<A HREF='../人物/曹洪.html' class='wise-wiki-link user-link-people' title='曹洪'>曹洪</A>、二隊<A HREF='../人物/張郃.html' class='wise-wiki-link user-link-people' title='張郃'>張郃</A>、三隊<A HREF='../人物/徐晃.html' class='wise-wiki-link user-link-people' title='徐晃'>徐晃</A>、四隊<A HREF='../人物/於禁.html' class='wise-wiki-link user-link-people' title='於禁'>於禁</A>、五隊<A HREF='../人物/高覽.html' class='wise-wiki-link user-link-people' title='高覽'>高覽</A>。中軍<A HREF='../人物/許褚.html' class='wise-wiki-link user-link-people' title='許褚'>許褚</A>為先鋒。次日，十隊先進，埋伏左右已定。至半夜，<A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/許褚.html' class='wise-wiki-link user-link-people' title='許褚'>許褚</A>引兵前進，偽作劫寨之勢。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>五寨人馬，一齊俱起。 <A HREF='../人物/許褚.html' class='wise-wiki-link user-link-people' title='許褚'>許褚</A>回軍便走。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>引軍趕來，喊聲不絕；比及天明，趕至河上，<A HREF='../人物/曹操.html' class='wise-wiki-link user-link-people' title='曹操'>曹</A>軍無去路。 <A HREF='../人物/曹操.html' class='wise-wiki-link user-link-people' title='曹操'>操</A>大呼曰：“前無去路，諸軍何不死戰？”眾軍回身奮力向前。 <A HREF='../人物/許褚.html' class='wise-wiki-link user-link-people' title='許褚'>許褚</A>飛馬當先，力斬十數將。 <A HREF='../人物/袁紹.html' class='wise-wiki-link user-link-people' title='袁紹'>袁</A>軍大亂。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>退軍急回，背後<A HREF='../人物/曹操.html' class='wise-wiki-link user-link-people' title='曹操'>曹</A>軍趕來。</P>
<P class=wise-wiki>正行間，一聲鼓響，左邊<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、右邊<A HREF='../人物/高覽.html' class='wise-wiki-link user-link-people' title='高覽'>高覽</A>，兩軍衝出。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>聚三子一甥，死衝血路奔走。又行不到十里，左邊<A HREF='../人物/樂進.html' class='wise-wiki-link user-link-people' title='樂進'>樂進</A>、右邊<A HREF='../人物/於禁.html' class='wise-wiki-link user-link-people' title='於禁'>於禁</A>殺出，殺得<A HREF='../人物/袁紹.html' class='wise-wiki-link user-link-people' title='袁紹'>袁</A>軍屍橫遍野，血流成渠。又行不到數里，左邊<A HREF='../人物/李典.html' class='wise-wiki-link user-link-people' title='李典'>李典</A>、右邊<A HREF='../人物/徐晃.html' class='wise-wiki-link user-link-people' title='徐晃'>徐晃</A>，兩軍截殺一陣。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>父子膽喪心驚，奔入舊寨，令三軍造飯。方欲待食，左邊<A HREF='../人物/張遼.html' class='wise-wiki-link user-link-people' title='張遼'>張遼</A>、右邊<A HREF='../人物/張郃.html' class='wise-wiki-link user-link-people' title='張郃'>張郃</A>，迳來衝寨。 <A HREF='../人物/袁紹.html' class='wise-wiki-link user-link-people' title='袁紹'>紹</A>慌上馬，前奔倉亭；人馬困乏，欲待歇息，後面<A HREF='../人物/曹操.html' class='wise-wiki-link user-link-people' title='曹操'>曹操</A>大軍趕來，<A HREF='../人物/袁紹.html' class='wise-wiki-link user-link-people' title='袁紹'>袁紹</A>捨命而走。</P>
<P class=wise-wiki>正行之間，左邊<A HREF='../人物/曹洪.html' class='wise-wiki-link user-link-people' title='曹洪'>曹洪</A>、右邊<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>，擋住去路。 <A HREF='../人物/袁紹.html' class='wise-wiki-link user-link-people' title='袁紹'>紹</A>大呼曰：“若不決死戰，必為所擒矣！”奮力衝突，得脫重圍。 <A HREF='../人物/袁熙.html' class='wise-wiki-link user-link-people' title='袁熙'>袁熙</A>、<A HREF='../人物/高幹.html' class='wise-wiki-link user-link-people' title='高幹'>高幹</A>皆被箭傷。軍馬死亡殆盡。 <A HREF='../人物/袁紹.html' class='wise-wiki-link user-link-people' title='袁紹'>紹</A>抱三子痛哭一場，不覺昏倒。眾人急救，<A HREF='../人物/袁紹.html' class='wise-wiki-link user-link-people' title='袁紹'>紹</A>口吐鮮血不止，歎曰：“<A HREF='../人物/袁紹.html' class='wise-wiki-link user-link-people' title='袁紹'>吾</A>自歷戰數十場，不意今日狼狽至此！此天喪<A HREF='../人物/袁紹.html' class='wise-wiki-link user-link-people' title='袁紹'>吾</A>也！汝等各回本州，誓與<A HREF='../人物/曹操.html' class='wise-wiki-link user-link-people' title='曹操'>曹賊</A>一決雌雄！”便教<A HREF='../人物/辛評.html' class='wise-wiki-link user-link-people' title='辛評'>辛評</A>、<A HREF='../人物/郭圖.html' class='wise-wiki-link user-link-people' title='郭圖'>郭圖</A>火急隨<A HREF='../人物/袁譚.html' class='wise-wiki-link user-link-people' title='袁譚'>袁譚</A>前往青州整頓，恐<A HREF='../人物/曹操.html' class='wise-wiki-link user-link-people' title='曹操'>曹操</A>犯境；令<A HREF='../人物/袁熙.html' class='wise-wiki-link user-link-people' title='袁熙'>袁熙</A>仍回幽州，<A HREF='../人物/高幹.html' class='wise-wiki-link user-link-people' title='高幹'>高幹</A>仍回并州，各去收拾人馬，以備調用。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>引<A HREF='../人物/袁尚.html' class='wise-wiki-link user-link-people' title='袁尚'>袁尚</A>等入冀州養病，令<A HREF='../人物/袁尚.html' class='wise-wiki-link user-link-people' title='袁尚'>尚</A>與<A HREF='../人物/審配.html' class='wise-wiki-link user-link-people' title='審配'>審配</A>、<A HREF='../人物/逢紀.html' class='wise-wiki-link user-link-people' title='逢紀'>逢紀</A>暫掌軍事。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>自倉亭大勝，重賞三軍，令人探察冀州虛實。細作回報：“<A HREF='../人物/袁紹.html' class='wise-wiki-link user-link-people' title='袁紹'>紹</A>臥病在。<A HREF='../人物/袁尚.html' class='wise-wiki-link user-link-people' title='袁尚'>袁尚</A>、<A HREF='../人物/審配.html' class='wise-wiki-link user-link-people' title='審配'>審配</A>緊守城池。<A HREF='../人物/袁譚.html' class='wise-wiki-link user-link-people' title='袁譚'>袁譚</A>、<A HREF='../人物/袁熙.html' class='wise-wiki-link user-link-people' title='袁熙'>袁熙</A>、<A HREF='../人物/高幹.html' class='wise-wiki-link user-link-people' title='高幹'>高幹</A>皆回本州。”眾皆勸<A HREF='../人物/曹操.html' class='wise-wiki-link user-link-people' title='曹操'>操</A>急攻之。 <A HREF='../人物/曹操.html' class='wise-wiki-link user-link-people' title='曹操'>操</A>曰：“冀州糧食極廣，<A HREF='../人物/審配.html' class='wise-wiki-link user-link-people' title='審配'>審配</A>又有機謀，未可急拔。見今禾稼在田，恐廢民業，姑待秋成後取之未晚。”正議間，忽<A HREF='../人物/荀彧.html' class='wise-wiki-link user-link-people' title='荀彧'>荀彧</A>有書到，報說：“<A HREF='../人物/劉備.html' class='wise-wiki-link user-link-people' title='劉備'>劉備</A>在汝南得<A HREF='../人物/劉辟.html' class='wise-wiki-link user-link-people' title='劉辟'>劉辟</A>、<A HREF='../人物/龔都.html' class='wise-wiki-link user-link-people' title='龔都'>龔都</A>數万之眾。聞<A HREF='../人物/曹操.html' class='wise-wiki-link user-link-people' title='曹操'>丞相</A>提軍出征河北，乃令<A HREF='../人物/劉辟.html' class='wise-wiki-link user-link-people' title='劉辟'>劉辟</A>守汝南，<A HREF='../人物/劉備.html' class='wise-wiki-link user-link-people' title='劉備'>備</A>親自引兵乘虛來攻許昌。<A HREF='../人物/曹操.html' class='wise-wiki-link user-link-people' title='曹操'>丞相</A>可速回軍御之。”<A HREF='../人物/曹操.html' class='wise-wiki-link user-link-people' title='曹操'>操</A>大驚，留<A HREF='../人物/曹洪.html' class='wise-wiki-link user-link-people' title='曹洪'>曹洪</A>屯兵河上，虛張聲勢。 <A HREF='../人物/曹操.html' class='wise-wiki-link user-link-people' title='曹操'>操</A>自提大兵往汝南來迎<A HREF='../人物/劉備.html' class='wise-wiki-link user-link-people' title='劉備'>劉備</A>。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>等，引兵欲襲許都。行近穰山地面，正遇<A HREF='../人物/曹操.html' class='wise-wiki-link user-link-people' title='曹操'>曹</A>兵殺來，<A HREF='../人物/劉備.html' class='wise-wiki-link user-link-people' title='劉備'>玄德</A>便於穰山下寨。軍分三隊：<A HREF='../人物/關羽.html' class='wise-wiki-link user-link-people' title='關羽'>雲長</A>屯兵於東南角上，<A HREF='../人物/張飛.html' class='wise-wiki-link user-link-people' title='張飛'>張飛</A>屯兵於西南角上，<A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/趙雲.html' class='wise-wiki-link user-link-people' title='趙雲'>趙雲</A>於正南立寨。 <A HREF='../人物/曹操.html' class='wise-wiki-link user-link-people' title='曹操'>曹操</A>兵至，<A HREF='../人物/劉備.html' class='wise-wiki-link user-link-people' title='劉備'>玄德</A>鼓譟而出。 <A HREF='../人物/曹操.html' class='wise-wiki-link user-link-people' title='曹操'>操</A>布成陣勢，叫<A HREF='../人物/劉備.html' class='wise-wiki-link user-link-people' title='劉備'>玄德</A>打話。 <A HREF='../人物/劉備.html' class='wise-wiki-link user-link-people' title='劉備'>玄德</A>出馬於門旗下。 <A HREF='../人物/曹操.html' class='wise-wiki-link user-link-people' title='曹操'>操</A>以鞭指罵曰：“<A HREF='../人物/曹操.html' class='wise-wiki-link user-link-people' title='曹操'>吾</A>待<A HREF='../人物/劉備.html' class='wise-wiki-link user-link-people' title='劉備'>汝</A>為上賓，<A HREF='../人物/劉備.html' class='wise-wiki-link user-link-people' title='劉備'>汝</A>何背義忘恩？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/曹操.html' class='wise-wiki-link user-link-people' title='曹操'>汝</A>託名漢相，實為國賊！<A HREF='../人物/劉備.html' class='wise-wiki-link user-link-people' title='劉備'>吾</A>乃漢室宗親，奉<A HREF='../人物/劉協.html' class='wise-wiki-link user-link-people' title='劉協'>天子</A>密詔，來討<A HREF='../人物/曹操.html' class='wise-wiki-link user-link-people' title='曹操'>反賊</A>！”遂於馬上朗誦衣帶詔。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大怒，教<A HREF='../人物/許褚.html' class='wise-wiki-link user-link-people' title='許褚'>許褚</A>出戰。 <A HREF='../人物/劉備.html' class='wise-wiki-link user-link-people' title='劉備'>玄德</A>背後<A HREF='../人物/趙雲.html' class='wise-wiki-link user-link-people' title='趙雲'>趙雲</A>，挺槍出馬。二將相交，三十合不分勝負。忽然喊聲大震，東南角上，<A HREF='../人物/關羽.html' class='wise-wiki-link user-link-people' title='關羽'>雲長</A>衝突而來；西南角上，<A HREF='../人物/張飛.html' class='wise-wiki-link user-link-people' title='張飛'>張飛</A>引軍衝突而來。三處一齊掩殺。 <A HREF='../人物/曹操.html' class='wise-wiki-link user-link-people' title='曹操'>曹</A>軍遠來疲困，不能抵當，大敗而走。 <A HREF='../人物/劉備.html' class='wise-wiki-link user-link-people' title='劉備'>玄德</A>得勝回營。</P>
<P class=wise-wiki>次日，又使<A HREF='../人物/趙雲.html' class='wise-wiki-link user-link-people' title='趙雲'>趙雲</A>搦戰。 <A HREF='../人物/曹操.html' class='wise-wiki-link user-link-people' title='曹操'>操</A>兵旬日不出。 <A HREF='../人物/劉備.html' class='wise-wiki-link user-link-people' title='劉備'>玄德</A>再使<A HREF='../人物/張飛.html' class='wise-wiki-link user-link-people' title='張飛'>張飛</A>搦戰，<A HREF='../人物/曹操.html' class='wise-wiki-link user-link-people' title='曹操'>操</A>兵亦不出。 <A HREF='../人物/劉備.html' class='wise-wiki-link user-link-people' title='劉備'>玄德</A>愈疑。忽報<A HREF='../人物/龔都.html' class='wise-wiki-link user-link-people' title='龔都'>龔都</A>運糧至，被<A HREF='../人物/曹操.html' class='wise-wiki-link user-link-people' title='曹操'>曹</A>軍圍住，<A HREF='../人物/劉備.html' class='wise-wiki-link user-link-people' title='劉備'>玄德</A>急令<A HREF='../人物/張飛.html' class='wise-wiki-link user-link-people' title='張飛'>張飛</A>去救。忽又報<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>引軍抄背後迳取汝南，<A HREF='../人物/劉備.html' class='wise-wiki-link user-link-people' title='劉備'>玄德</A>大驚曰：“若如此，<A HREF='../人物/劉備.html' class='wise-wiki-link user-link-people' title='劉備'>吾</A>前後受敵，無所歸矣！”急遣<A HREF='../人物/關羽.html' class='wise-wiki-link user-link-people' title='關羽'>雲長</A>救之。兩軍皆去。</P>
<P class=wise-wiki>不一日，飛馬來報<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>已打破汝南，<A HREF='../人物/劉辟.html' class='wise-wiki-link user-link-people' title='劉辟'>劉辟</A>棄城而走，<A HREF='../人物/關羽.html' class='wise-wiki-link user-link-people' title='關羽'>雲長</A>現今被圍。 <A HREF='../人物/劉備.html' class='wise-wiki-link user-link-people' title='劉備'>玄德</A>大驚。又報<A HREF='../人物/張飛.html' class='wise-wiki-link user-link-people' title='張飛'>張飛</A>去救龔都，也被圍住了。 <A HREF='../人物/劉備.html' class='wise-wiki-link user-link-people' title='劉備'>玄德</A>急欲回兵，又恐<A HREF='../人物/曹操.html' class='wise-wiki-link user-link-people' title='曹操'>操</A>兵後襲。忽報寨外<A HREF='../人物/許褚.html' class='wise-wiki-link user-link-people' title='許褚'>許褚</A>搦戰，<A HREF='../人物/劉備.html' class='wise-wiki-link user-link-people' title='劉備'>玄德</A>不敢出馬。候至天明，教軍士飽餐，步軍先起，馬軍後隨，寨中虛傳更點。 <A HREF='../人物/劉備.html' class='wise-wiki-link user-link-people' title='劉備'>玄德</A>等離寨約行數里，轉過土山，火把齊明，山頭上大呼曰：“休教走了<A HREF='../人物/劉備.html' class='wise-wiki-link user-link-people' title='劉備'>劉備</A>！<A HREF='../人物/曹操.html' class='wise-wiki-link user-link-people' title='曹操'>丞相</A>在此專等！”<A HREF='../人物/劉備.html' class='wise-wiki-link user-link-people' title='劉備'>玄德</A>慌尋路走。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>曰：“<A HREF='../人物/劉備.html' class='wise-wiki-link user-link-people' title='劉備'>主公</A>勿憂，但跟<A HREF='../人物/趙雲.html' class='wise-wiki-link user-link-people' title='趙雲'>某</A>來。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>挺槍躍馬，殺開條路，<A HREF='../人物/劉備.html' class='wise-wiki-link user-link-people' title='劉備'>玄德</A>掣雙股劍後隨。</P>
<P class=wise-wiki>正戰間，<A HREF='../人物/許褚.html' class='wise-wiki-link user-link-people' title='許褚'>許褚</A>追至，與<A HREF='../人物/趙雲.html' class='wise-wiki-link user-link-people' title='趙雲'>趙雲</A>力戰。背後<A HREF='../人物/於禁.html' class='wise-wiki-link user-link-people' title='於禁'>於禁</A>、<A HREF='../人物/李典.html' class='wise-wiki-link user-link-people' title='李典'>李典</A>又到。 <A HREF='../人物/劉備.html' class='wise-wiki-link user-link-people' title='劉備'>玄德</A>見勢危，落荒而走。聽得背後喊聲漸遠，<A HREF='../人物/劉備.html' class='wise-wiki-link user-link-people' title='劉備'>玄德</A>望深山僻路，單馬逃生。挨到天明，側首<A HREF='../人物/劉辟.html' class='wise-wiki-link user-link-people' title='劉辟'>一彪軍</A>衝出。 <A HREF='../人物/劉備.html' class='wise-wiki-link user-link-people' title='劉備'>玄德</A>大驚，視之，乃<A HREF='../人物/劉辟.html' class='wise-wiki-link user-link-people' title='劉辟'>劉辟</A>引敗軍千餘騎，護送<A HREF='../人物/劉備.html' class='wise-wiki-link user-link-people' title='劉備'>玄德</A>家小前來；<A HREF='../人物/孫幹.html' class='wise-wiki-link user-link-people' title='孫幹'>孫幹</A>、<A HREF='../人物/簡雍.html' class='wise-wiki-link user-link-people' title='簡雍'>簡雍</A>、<A HREF='../人物/糜芳.html' class='wise-wiki-link user-link-people' title='糜芳'>糜芳</A>亦至，訴說：“<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>軍勢甚銳，因此棄城而走。<A HREF='../人物/曹操.html' class='wise-wiki-link user-link-people' title='曹操'>曹</A>兵趕來，幸得<A HREF='../人物/關羽.html' class='wise-wiki-link user-link-people' title='關羽'>雲長</A>當住，因此得脫。<A HREF='../人物/劉備.html' class='wise-wiki-link user-link-people' title='劉備'>玄德</A>曰：“不知<A HREF='../人物/關羽.html' class='wise-wiki-link user-link-people' title='關羽'>雲長</A>今在何處？ ”<A HREF='../人物/劉辟.html' class='wise-wiki-link user-link-people' title='劉辟'>劉辟</A>曰：“<A HREF='../人物/劉備.html' class='wise-wiki-link user-link-people' title='劉備'>將軍</A>且行，卻再理會。 ”</P>
<P class=wise-wiki>行到數里，一棒鼓響，前面擁出<A HREF='../人物/張郃.html' class='wise-wiki-link user-link-people' title='張郃'>一彪人馬</A>。當先<A HREF='../人物/張郃.html' class='wise-wiki-link user-link-people' title='張郃'>大將</A>，乃是<A HREF='../人物/張郃.html' class='wise-wiki-link user-link-people' title='張郃'>張郃</A>，大叫：“<A HREF='../人物/劉備.html' class='wise-wiki-link user-link-people' title='劉備'>劉備</A>快下馬受降！”<A HREF='../人物/劉備.html' class='wise-wiki-link user-link-people' title='劉備'>玄德</A>方欲退後，只見山頭上紅旗麾動，<A HREF='../人物/高覽.html' class='wise-wiki-link user-link-people' title='高覽'>一軍</A>從山塢內擁出，為首<A HREF='../人物/高覽.html' class='wise-wiki-link user-link-people' title='高覽'>大將</A>，乃<A HREF='../人物/高覽.html' class='wise-wiki-link user-link-people' title='高覽'>高覽</A>也。 <A HREF='../人物/劉備.html' class='wise-wiki-link user-link-people' title='劉備'>玄德</A>兩頭無路，仰天大呼曰：“天何使<A HREF='../人物/劉備.html' class='wise-wiki-link user-link-people' title='劉備'>我</A>受此窘極耶！事勢至此，不如就死！”欲拔劍自刎。 <A HREF='../人物/劉辟.html' class='wise-wiki-link user-link-people' title='劉辟'>劉辟</A>急止之曰：“容<A HREF='../人物/劉辟.html' class='wise-wiki-link user-link-people' title='劉辟'>某</A>死戰，奪路救<A HREF='../人物/劉備.html' class='wise-wiki-link user-link-people' title='劉備'>君</A>。”言訖，便來與<A HREF='../人物/高覽.html' class='wise-wiki-link user-link-people' title='高覽'>高覽</A>交鋒。戰不三合，被<A HREF='../人物/高覽.html' class='wise-wiki-link user-link-people' title='高覽'>高覽</A>一刀砍於馬下。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>正慌，方欲自戰，<A HREF='../人物/高覽.html' class='wise-wiki-link user-link-people' title='高覽'>高覽</A>後軍忽然自亂，<A HREF='../人物/趙雲.html' class='wise-wiki-link user-link-people' title='趙雲'>一將</A>衝陣而來，槍起處，<A HREF='../人物/高覽.html' class='wise-wiki-link user-link-people' title='高覽'>高覽</A>翻身落馬。視之，乃<A HREF='../人物/趙雲.html' class='wise-wiki-link user-link-people' title='趙雲'>趙雲</A>也。 <A HREF='../人物/劉備.html' class='wise-wiki-link user-link-people' title='劉備'>玄德</A>大喜。 <A HREF='../人物/趙雲.html' class='wise-wiki-link user-link-people' title='趙雲'>雲</A>縱馬挺槍，殺散後隊，又來前軍獨戰<A HREF='../人物/張郃.html' class='wise-wiki-link user-link-people' title='張郃'>張郃</A>。 <A HREF='../人物/張郃.html' class='wise-wiki-link user-link-people' title='張郃'>郃</A>與<A HREF='../人物/趙雲.html' class='wise-wiki-link user-link-people' title='趙雲'>雲</A>戰三十餘合，撥馬敗走。 <A HREF='../人物/趙雲.html' class='wise-wiki-link user-link-people' title='趙雲'>雲</A>乘勢衝殺，卻被<A HREF='../人物/張郃.html' class='wise-wiki-link user-link-people' title='張郃'>郃</A>兵守住山隘，路窄不得出。</P>
<P class=wise-wiki>正奪路間，只見<A HREF='../人物/關羽.html' class='wise-wiki-link user-link-people' title='關羽'>雲長</A>、<A HREF='../人物/關平.html' class='wise-wiki-link user-link-people' title='關平'>關平</A>、<A HREF='../人物/周倉.html' class='wise-wiki-link user-link-people' title='周倉'>周倉</A>引三百軍到。兩下夾攻，殺退<A HREF='../人物/張郃.html' class='wise-wiki-link user-link-people' title='張郃'>張郃</A>。各出隘口，佔住山險下寨。 <A HREF='../人物/劉備.html' class='wise-wiki-link user-link-people' title='劉備'>玄德</A>使<A HREF='../人物/關羽.html' class='wise-wiki-link user-link-people' title='關羽'>雲長</A>尋覓<A HREF='../人物/張飛.html' class='wise-wiki-link user-link-people' title='張飛'>張飛</A>。原來<A HREF='../人物/張飛.html' class='wise-wiki-link user-link-people' title='張飛'>張飛</A>去救<A HREF='../人物/龔都.html' class='wise-wiki-link user-link-people' title='龔都'>龔都</A>，<A HREF='../人物/龔都.html' class='wise-wiki-link user-link-people' title='龔都'>龔都</A>已被<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>所殺。 <A HREF='../人物/張飛.html' class='wise-wiki-link user-link-people' title='張飛'>飛</A>奮力殺退<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>，迤邐趕去，卻被<A HREF='../人物/樂進.html' class='wise-wiki-link user-link-people' title='樂進'>樂進</A>引軍圍住。 <A HREF='../人物/關羽.html' class='wise-wiki-link user-link-people' title='關羽'>雲長</A>路逢敗軍，尋踪而去，殺退<A HREF='../人物/樂進.html' class='wise-wiki-link user-link-people' title='樂進'>樂進</A>，與<A HREF='../人物/張飛.html' class='wise-wiki-link user-link-people' title='張飛'>飛</A>同回見<A HREF='../人物/劉備.html' class='wise-wiki-link user-link-people' title='劉備'>玄德</A>。</P>
<P class=wise-wiki>人報<A HREF='../人物/曹操.html' class='wise-wiki-link user-link-people' title='曹操'>曹</A>軍大隊趕來，<A HREF='../人物/劉備.html' class='wise-wiki-link user-link-people' title='劉備'>玄德</A>教<A HREF='../人物/孫幹.html' class='wise-wiki-link user-link-people' title='孫幹'>孫幹</A>等保護老小先行。 <A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>在後，且戰且走。 <A HREF='../人物/曹操.html' class='wise-wiki-link user-link-people' title='曹操'>操</A>見<A HREF='../人物/劉備.html' class='wise-wiki-link user-link-people' title='劉備'>玄德</A>去遠，收軍不趕。 <A HREF='../人物/劉備.html' class='wise-wiki-link user-link-people' title='劉備'>玄德</A>敗軍不滿一千，狼狽而奔。前至一江，喚土人問之，乃漢江也。 <A HREF='../人物/劉備.html' class='wise-wiki-link user-link-people' title='劉備'>玄德</A>權且安營。土人知<A HREF='../人物/劉備.html' class='wise-wiki-link user-link-people' title='劉備'>玄德</A>，奉獻羊酒，乃聚飲於沙灘之上。 <A HREF='../人物/劉備.html' class='wise-wiki-link user-link-people' title='劉備'>玄德</A>歎曰諸：“諸君皆有王佐之才，不幸跟隨<A HREF='../人物/劉備.html' class='wise-wiki-link user-link-people' title='劉備'>劉備</A>。<A HREF='../人物/劉備.html' class='wise-wiki-link user-link-people' title='劉備'>備</A>之命窘，累及諸君。今日身無立錐，誠恐有誤諸君。君等何不棄<A HREF='../人物/劉備.html' class='wise-wiki-link user-link-people' title='劉備'>備</A>而投明主，以取功名乎？”</P>
<P class=wise-wiki>眾皆掩面而哭。 <A HREF='../人物/關羽.html' class='wise-wiki-link user-link-people' title='關羽'>雲長</A>曰：“<A HREF='../人物/劉備.html' class='wise-wiki-link user-link-people' title='劉備'>兄</A>言差矣。昔日<A HREF='../人物/劉邦.html' class='wise-wiki-link user-link-people' title='劉邦'>高祖</A>與<A HREF='../人物/項羽.html' class='wise-wiki-link user-link-people' title='項羽'>項羽</A>爭天下，數敗於<A HREF='../人物/項羽.html' class='wise-wiki-link user-link-people' title='項羽'>羽</A>，後九里山一戰成功，而開四百年基業。勝負兵家之常，何可自隳其志？”<A HREF='../人物/孫幹.html' class='wise-wiki-link user-link-people' title='孫幹'>孫幹</A>曰：“成敗有時，不必傷心。此離荊州不遠。<A HREF='../人物/劉表.html' class='wise-wiki-link user-link-people' title='劉表'>劉景升</A>坐鎮九州，兵強糧足，更且與<A HREF='../人物/劉備.html' class='wise-wiki-link user-link-people' title='劉備'>公</A>皆漢室宗親，何不往投之？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“但恐不容耳。”<A HREF='../人物/孫幹.html' class='wise-wiki-link user-link-people' title='孫幹'>幹</A>曰：“<A HREF='../人物/孫幹.html' class='wise-wiki-link user-link-people' title='孫幹'>某</A>願先往說之，使<A HREF='../人物/劉表.html' class='wise-wiki-link user-link-people' title='劉表'>景升</A>出境而迎<A HREF='../人物/劉備.html' class='wise-wiki-link user-link-people' title='劉備'>主公</A>。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>大喜，便令<A HREF='../人物/孫幹.html' class='wise-wiki-link user-link-people' title='孫幹'>孫幹</A>星夜往荊州。到郡入見<A HREF='../人物/劉表.html' class='wise-wiki-link user-link-people' title='劉表'>劉表</A>。禮畢，<A HREF='../人物/劉表.html' class='wise-wiki-link user-link-people' title='劉表'>劉表</A>問曰：“<A HREF='../人物/孫幹.html' class='wise-wiki-link user-link-people' title='孫幹'>公</A>從<A HREF='../人物/劉備.html' class='wise-wiki-link user-link-people' title='劉備'>玄德</A>，何故至此？”<A HREF='../人物/孫幹.html' class='wise-wiki-link user-link-people' title='孫幹'>幹</A>曰：“<A HREF='../人物/劉備.html' class='wise-wiki-link user-link-people' title='劉備'>劉使君</A>天下英雄，雖兵微將寡，而志欲匡扶社稷。汝南<A HREF='../人物/劉辟.html' class='wise-wiki-link user-link-people' title='劉辟'>劉辟</A>、<A HREF='../人物/龔都.html' class='wise-wiki-link user-link-people' title='龔都'>龔都</A>素無親故，亦以死報之。<A HREF='../人物/劉表.html' class='wise-wiki-link user-link-people' title='劉表'>明公</A>與<A HREF='../人物/劉備.html' class='wise-wiki-link user-link-people' title='劉備'>使君</A>，同為漢室之冑；今<A HREF='../人物/劉備.html' class='wise-wiki-link user-link-people' title='劉備'>使君</A>新敗，欲往江東投<A HREF='../人物/孫權.html' class='wise-wiki-link user-link-people' title='孫權'>孫仲謀</A>。<A HREF='../人物/孫幹.html' class='wise-wiki-link user-link-people' title='孫幹'>幹</A>諫言曰：‘不可背親而向書疏。荊州<A HREF='../人物/劉表.html' class='wise-wiki-link user-link-people' title='劉表'>劉將軍</A>禮賢下士，士歸之如水之投東，何況同宗乎？’因此<A HREF='../人物/劉備.html' class='wise-wiki-link user-link-people' title='劉備'>使君</A>特使<A HREF='../人物/孫幹.html' class='wise-wiki-link user-link-people' title='孫幹'>幹</A>先來拜白，惟<A HREF='../人物/劉表.html' class='wise-wiki-link user-link-people' title='劉表'>明公</A>命之。”</P>
<P class=wise-wiki><A HREF='../人物/劉表.html' class='wise-wiki-link user-link-people' title='劉表'>表</A>大喜曰：“<A HREF='../人物/劉備.html' class='wise-wiki-link user-link-people' title='劉備'>玄德</A>，吾弟也。久欲相會，而不可得。今肯惠顧，實為幸甚。”<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>譖曰：“不可。<A HREF='../人物/劉備.html' class='wise-wiki-link user-link-people' title='劉備'>劉備</A>先從<A HREF='../人物/呂布.html' class='wise-wiki-link user-link-people' title='呂布'>呂布</A>，後事<A HREF='../人物/曹操.html' class='wise-wiki-link user-link-people' title='曹操'>曹操</A>，近投<A HREF='../人物/袁紹.html' class='wise-wiki-link user-link-people' title='袁紹'>袁紹</A>，皆不克終，足可見<A HREF='../人物/劉備.html' class='wise-wiki-link user-link-people' title='劉備'>其</A>為人。今若納<A HREF='../人物/劉備.html' class='wise-wiki-link user-link-people' title='劉備'>之</A>，<A HREF='../人物/曹操.html' class='wise-wiki-link user-link-people' title='曹操'>曹操</A>必加兵於<A HREF='../人物/劉表.html' class='wise-wiki-link user-link-people' title='劉表'>我</A>，枉動干戈；不如斬<A HREF='../人物/孫幹.html' class='wise-wiki-link user-link-people' title='孫幹'>孫幹</A>之首，以獻<A HREF='../人物/曹操.html' class='wise-wiki-link user-link-people' title='曹操'>曹操</A>，<A HREF='../人物/曹操.html' class='wise-wiki-link user-link-people' title='曹操'>操</A>必重待<A HREF='../人物/劉表.html' class='wise-wiki-link user-link-people' title='劉表'>主公</A>也。”<A HREF='../人物/孫幹.html' class='wise-wiki-link user-link-people' title='孫幹'>孫幹</A>正色曰：“<A HREF='../人物/孫幹.html' class='wise-wiki-link user-link-people' title='孫幹'>幹</A>非懼死之人也。<A HREF='../人物/劉備.html' class='wise-wiki-link user-link-people' title='劉備'>劉使君</A>忠心為國，非<A HREF='../人物/曹操.html' class='wise-wiki-link user-link-people' title='曹操'>曹操</A>、<A HREF='../人物/袁紹.html' class='wise-wiki-link user-link-people' title='袁紹'>袁紹</A>、<A HREF='../人物/呂布.html' class='wise-wiki-link user-link-people' title='呂布'>呂布</A>等比。前此相從，不得已也。今聞<A HREF='../人物/劉表.html' class='wise-wiki-link user-link-people' title='劉表'>劉將軍</A>漢朝苗裔，誼切同宗，故千里相投。爾何獻讒而妒賢如此耶！”</P>
<P class=wise-wiki><A HREF='../人物/劉表.html' class='wise-wiki-link user-link-people' title='劉表'>劉表</A>聞言，乃叱<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>曰：“<A HREF='../人物/劉表.html' class='wise-wiki-link user-link-people' title='劉表'>吾</A>主意已定，<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>勿多言。”<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>慚恨而出。 <A HREF='../人物/劉表.html' class='wise-wiki-link user-link-people' title='劉表'>劉表</A>遂命<A HREF='../人物/孫幹.html' class='wise-wiki-link user-link-people' title='孫幹'>孫幹</A>先往報<A HREF='../人物/劉備.html' class='wise-wiki-link user-link-people' title='劉備'>玄德</A>，一面親自出郭三十里迎接。 <A HREF='../人物/劉備.html' class='wise-wiki-link user-link-people' title='劉備'>玄德</A>見<A HREF='../人物/劉表.html' class='wise-wiki-link user-link-people' title='劉表'>表</A>，執禮甚恭。 <A HREF='../人物/劉表.html' class='wise-wiki-link user-link-people' title='劉表'>表</A>亦相待甚厚。 <A HREF='../人物/劉備.html' class='wise-wiki-link user-link-people' title='劉備'>玄德</A>引<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>等拜見<A HREF='../人物/劉表.html' class='wise-wiki-link user-link-people' title='劉表'>劉表</A>，<A HREF='../人物/劉表.html' class='wise-wiki-link user-link-people' title='劉表'>表</A>遂與<A HREF='../人物/劉備.html' class='wise-wiki-link user-link-people' title='劉備'>玄德</A>同入荊州，分撥院宅居住。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>探知<A HREF='../人物/劉備.html' class='wise-wiki-link user-link-people' title='劉備'>玄德</A>已往荊州，投奔<A HREF='../人物/劉表.html' class='wise-wiki-link user-link-people' title='劉表'>劉表</A>，便欲引兵攻之。 <A HREF='../人物/程昱.html' class='wise-wiki-link user-link-people' title='程昱'>程昱</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁紹</A>未除，而遽攻荊、襄，倘<A HREF='../人物/袁紹.html' class='wise-wiki-link user-link-people' title='袁紹'>袁紹</A>從北而起，勝負未可知矣。不如還兵許都，養軍蓄銳，待來年春暖，然後引兵先破<A HREF='../人物/袁紹.html' class='wise-wiki-link user-link-people' title='袁紹'>袁紹</A>，後取荊、襄。南北之利，一舉可收也。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>然其言，遂提兵回許都。至建安八年，春正月，<A HREF='../人物/曹操.html' class='wise-wiki-link user-link-people' title='曹操'>操</A>复商議興兵。先差<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/滿寵.html' class='wise-wiki-link user-link-people' title='滿寵'>滿寵</A>鎮守汝南，以拒<A HREF='../人物/劉表.html' class='wise-wiki-link user-link-people' title='劉表'>劉表</A>；留<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/荀彧.html' class='wise-wiki-link user-link-people' title='荀彧'>荀彧</A>守許都；親統大軍前赴官渡屯紮。</P>
<P class=wise-wiki>且說<A HREF='../人物/袁紹.html' class='wise-wiki-link user-link-people' title='袁紹'>袁紹</A>自舊歲感冒吐血症候，今方稍愈，商議欲攻許都。 <A HREF='../人物/審配.html' class='wise-wiki-link user-link-people' title='審配'>審配</A>諫曰：“舊歲官渡、倉亭之敗，軍心未振，尚當深溝高壘，以養軍民之力。”</P>
<P class=wise-wiki>正議間，忽報<A HREF='../人物/曹操.html' class='wise-wiki-link user-link-people' title='曹操'>曹操</A>進兵官渡，來攻冀州。 <A HREF='../人物/袁紹.html' class='wise-wiki-link user-link-people' title='袁紹'>紹</A>曰：“若候兵臨城下，將至河邊，然後拒敵，事已遲矣。<A HREF='../人物/袁紹.html' class='wise-wiki-link user-link-people' title='袁紹'>吾</A>當自領大軍出迎。”<A HREF='../人物/袁尚.html' class='wise-wiki-link user-link-people' title='袁尚'>袁尚</A>曰：“<A HREF='../人物/袁紹.html' class='wise-wiki-link user-link-people' title='袁紹'>父親</A>病體未痊，不可遠征。<A HREF='../人物/袁尚.html' class='wise-wiki-link user-link-people' title='袁尚'>兒</A>願提兵前去迎敵。”<A HREF='../人物/袁紹.html' class='wise-wiki-link user-link-people' title='袁紹'>紹</A>許之，遂使人往青州取<A HREF='../人物/袁譚.html' class='wise-wiki-link user-link-people' title='袁譚'>袁譚</A>，幽州取<A HREF='../人物/袁熙.html' class='wise-wiki-link user-link-people' title='袁熙'>袁熙</A>，并州取<A HREF='../人物/高幹.html' class='wise-wiki-link user-link-people' title='高幹'>高幹</A>，四路同破<A HREF='../人物/曹操.html' class='wise-wiki-link user-link-people' title='曹操'>曹操</A>。正是：</P>
<DIV class='wise-wiki-p user-poem'><P class='wise-wiki user-poem'>才向汝南鳴戰鼓，</P>
<P class='wise-wiki user-poem'>又從冀北動徵鼙。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='030.html' class='navigator'>上一頁</A></SPAN> <SPAN class='navigator'><A HREF='032.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01359秒。</DIV></BODY>
</HTML>