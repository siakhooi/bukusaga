<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第九十三回　姜伯約歸降孔明　武鄉侯罵死王朗 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='092.html' class='navigator'>上一頁</A></SPAN> <SPAN class='navigator'><A HREF='094.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第九十三回　姜伯約歸降孔明　武鄉侯罵死王朗</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='维基：诸葛亮北伐'>维基：诸葛亮北伐</A>
</UL></DIV></FIELDSET>



<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>獻計於<A HREF='../人物/馬遵.html' class='wise-wiki-link user-link-people' title='馬遵'>馬遵</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>必伏兵於郡後，賺我兵出城，乘虛襲我。某願請精兵三千，伏於要路。<A HREF='../人物/馬遵.html' class='wise-wiki-link user-link-people' title='馬遵'>太守</A>隨後發兵出城，不可遠去，止行三十里便回；但看火起為號，前後夾攻，可獲大勝。如<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>自來，必為<A HREF='../人物/姜維.html' class='wise-wiki-link user-link-people' title='姜維'>某</A>所擒矣。”<A HREF='../人物/馬遵.html' class='wise-wiki-link user-link-people' title='馬遵'>遵</A>用其計，付精兵與<A HREF='../人物/姜維.html' class='wise-wiki-link user-link-people' title='姜維'>姜維</A>去訖，然後自與<A HREF='../人物/梁虔.html' class='wise-wiki-link user-link-people' title='梁虔'>梁虔</A>引出城等候；只留<A HREF='../人物/梁緒.html' class='wise-wiki-link user-link-people' title='梁緒'>梁緒</A>、<A HREF='../人物/尹賞.html' class='wise-wiki-link user-link-people' title='尹賞'>尹賞</A>守城。原來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>果遣<A HREF='../人物/趙雲.html' class='wise-wiki-link user-link-people' title='趙雲'>趙雲</A>引一軍埋伏於山僻之中，只待天水人馬離城，便乘虛襲之。當日細作回報<A HREF='../人物/趙雲.html' class='wise-wiki-link user-link-people' title='趙雲'>趙雲</A>，說天水太守<A HREF='../人物/馬遵.html' class='wise-wiki-link user-link-people' title='馬遵'>馬遵</A>，起兵出城，只留文官守城。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>大喜，又令人報與<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/高翔.html' class='wise-wiki-link user-link-people' title='高翔'>高翔</A>，教於要路截殺<A HREF='../人物/馬遵.html' class='wise-wiki-link user-link-people' title='馬遵'>馬遵</A>。此二處兵亦是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>預先埋伏。</P>
<P class=wise-wiki>卻說<A HREF='../人物/趙雲.html' class='wise-wiki-link user-link-people' title='趙雲'>趙雲</A>引五千兵，迳投天水郡城下，高叫曰：“吾乃常山<A HREF='../人物/趙雲.html' class='wise-wiki-link user-link-people' title='趙雲'>趙子龍</A>也。汝知中計，早獻城池，免遭誅戮。”城上<A HREF='../人物/梁緒.html' class='wise-wiki-link user-link-people' title='梁緒'>梁緒</A>大笑曰：“汝中吾<A HREF='../人物/姜維.html' class='wise-wiki-link user-link-people' title='姜維'>姜伯約</A>之計，尚然不知耶？”<A HREF='../人物/趙雲.html' class='wise-wiki-link user-link-people' title='趙雲'>雲</A>恰待攻城，忽然喊聲大震，四面火光沖天。當先一員<A HREF='../人物/姜維.html' class='wise-wiki-link user-link-people' title='姜維'>少年將軍</A>，挺槍躍馬而言曰：“汝見天水<A HREF='../人物/姜維.html' class='wise-wiki-link user-link-people' title='姜維'>姜伯約</A>乎！”<A HREF='../人物/趙雲.html' class='wise-wiki-link user-link-people' title='趙雲'>雲</A>挺槍直取<A HREF='../人物/姜維.html' class='wise-wiki-link user-link-people' title='姜維'>姜維</A>。戰不數合，<A HREF='../人物/姜維.html' class='wise-wiki-link user-link-people' title='姜維'>維</A>精神倍長。 <A HREF='../人物/趙雲.html' class='wise-wiki-link user-link-people' title='趙雲'>雲</A>大驚，暗忖曰：“誰想此處有<A HREF='../人物/姜維.html' class='wise-wiki-link user-link-people' title='姜維'>這般人物</A>！”正戰時，兩軍夾攻來，乃是<A HREF='../人物/馬遵.html' class='wise-wiki-link user-link-people' title='馬遵'>馬遵</A>、<A HREF='../人物/梁虔.html' class='wise-wiki-link user-link-people' title='梁虔'>梁虔</A>引軍殺回。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>首尾不能相顧，沖開條路，引敗兵奔走，<A HREF='../人物/姜維.html' class='wise-wiki-link user-link-people' title='姜維'>姜維</A>趕來。虧得<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/高翔.html' class='wise-wiki-link user-link-people' title='高翔'>高翔</A>兩路軍殺出，接應回去。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>歸見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，說中了敵人之計。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>驚問曰：“此是<A HREF='../人物/姜維.html' class='wise-wiki-link user-link-people' title='姜維'>何人</A>，識吾玄機？”有南安人告曰：“此人<A HREF='../人物/姜維.html' class='wise-wiki-link user-link-people' title='姜維'>姓姜，名維，字伯約</A>，天水冀人也。事母至孝，文武雙全，智勇足備，真當世之英傑也。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>又誇獎<A HREF='../人物/姜維.html' class='wise-wiki-link user-link-people' title='姜維'>姜維</A>槍法，與他人大不同。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾今欲取天水，不想有<A HREF='../人物/姜維.html' class='wise-wiki-link user-link-people' title='姜維'>此人</A>。”遂起大軍前來。</P>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>回見<A HREF='../人物/馬遵.html' class='wise-wiki-link user-link-people' title='馬遵'>馬遵</A>曰：“<A HREF='../人物/趙雲.html' class='wise-wiki-link user-link-people' title='趙雲'>趙雲</A>敗去，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>必然自來。彼料我軍必在城中。今可將本部軍馬，分為四枝：<A HREF='../人物/姜維.html' class='wise-wiki-link user-link-people' title='姜維'>某</A>引一軍伏於城東，如彼兵到則截之。<A HREF='../人物/馬遵.html' class='wise-wiki-link user-link-people' title='馬遵'>太守</A>與<A HREF='../人物/梁虔.html' class='wise-wiki-link user-link-people' title='梁虔'>梁虔</A>、<A HREF='../人物/尹賞.html' class='wise-wiki-link user-link-people' title='尹賞'>尹賞</A>各引一軍城外埋伏。<A HREF='../人物/梁緒.html' class='wise-wiki-link user-link-people' title='梁緒'>梁緒</A>率百姓城上守禦。”分撥已定。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>因慮<A HREF='../人物/姜維.html' class='wise-wiki-link user-link-people' title='姜維'>姜維</A>，自為前部，望天水郡進發。將到城邊，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>傳令曰：“凡攻城池：以初到之日，激勵三軍，鼓譟直上。若遲延日久，銳氣盡隳，急難破矣。”於是大軍迳到城下。因見城上旗幟整齊，未敢輕攻。候至半夜，忽然四下火光沖天，喊聲震地，正不知何處兵到。只見城上亦鼓譟吶喊相應，蜀兵亂竄。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>急上馬，有<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>二將保護，殺出重圍。回頭視之，正東上軍馬，一帶火光，勢若長蛇。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令<A HREF='../人物/關興.html' class='wise-wiki-link user-link-people' title='關興'>關興</A>探視，回報曰：“此<A HREF='../人物/姜維.html' class='wise-wiki-link user-link-people' title='姜維'>姜維</A>兵也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歎曰：“兵不在多，在人之調遣耳，<A HREF='../人物/姜維.html' class='wise-wiki-link user-link-people' title='姜維'>此人</A>真將才也！”收兵歸寨，思之良久，乃喚安定人問曰：“<A HREF='../人物/姜維.html' class='wise-wiki-link user-link-people' title='姜維'>姜維</A>之母，現在何處？”答曰：“<A HREF='../人物/姜維.html' class='wise-wiki-link user-link-people' title='姜維'>維</A>母今居冀縣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚<A HREF='../人物/魏延.html' class='wise-wiki-link user-link-people' title='魏延'>魏延</A>分付曰：“汝可引一軍，虛張聲勢，詐取冀縣。若<A HREF='../人物/姜維.html' class='wise-wiki-link user-link-people' title='姜維'>姜維</A>到，可放入城。”又問：“此地何處緊要？”安定人曰：“天水錢糧，皆在上邽；若打破上邽；則糧道自絕矣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，教<A HREF='../人物/趙雲.html' class='wise-wiki-link user-link-people' title='趙雲'>趙雲</A>引一軍去攻上邽。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>離城三十里下寨。早有人報入天水郡，說蜀兵分為三路：一軍守此郡，一軍取上邽，一軍取冀城。 <A HREF='../人物/姜維.html' class='wise-wiki-link user-link-people' title='姜維'>姜維</A>聞之，哀告<A HREF='../人物/馬遵.html' class='wise-wiki-link user-link-people' title='馬遵'>馬遵</A>曰：“<A HREF='../人物/姜維.html' class='wise-wiki-link user-link-people' title='姜維'>維</A>母現在冀城，恐母有失。<A HREF='../人物/姜維.html' class='wise-wiki-link user-link-people' title='姜維'>維</A>乞一軍往救此城，兼保老母。”<A HREF='../人物/馬遵.html' class='wise-wiki-link user-link-people' title='馬遵'>馬遵</A>從之，遂令<A HREF='../人物/姜維.html' class='wise-wiki-link user-link-people' title='姜維'>姜維</A>引三千軍去保冀城；<A HREF='../人物/梁虔.html' class='wise-wiki-link user-link-people' title='梁虔'>梁虔</A>引三千軍去保上邽。</P>
<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>引兵至冀城，前面一彪軍擺開，為首蜀將，乃是<A HREF='../人物/魏延.html' class='wise-wiki-link user-link-people' title='魏延'>魏延</A>。二將交鋒數合，<A HREF='../人物/魏延.html' class='wise-wiki-link user-link-people' title='魏延'>延</A>詐敗奔走。 <A HREF='../人物/姜維.html' class='wise-wiki-link user-link-people' title='姜維'>維</A>入城閉門，率兵守護，拜見老母，並不出戰。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>亦放過<A HREF='../人物/梁虔.html' class='wise-wiki-link user-link-people' title='梁虔'>梁虔</A>入上邽城去了。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃令人去南安郡，取<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>至帳下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“汝懼死乎？”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>慌拜伏乞命。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“目今<A HREF='../人物/姜維.html' class='wise-wiki-link user-link-people' title='姜維'>姜維</A>現守冀州，使人持書來說：</P>
<DIV class='wise-wiki-p user-letter'><P class='wise-wiki user-letter'>‘但得<A HREF='../人物/夏侯楙.html' class='wise-wiki-link user-link-people' title='夏侯楙'>駙馬</A>在，<A HREF='../人物/姜維.html' class='wise-wiki-link user-link-people' title='姜維'>我</A>願來降。 ’</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今饒汝性命，汝肯招安<A HREF='../人物/姜維.html' class='wise-wiki-link user-link-people' title='姜維'>姜維</A>否？ ”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>曰：“情願招安。 ”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃與衣服鞍馬，不令人跟隨，放之自去。<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>得脫出寨，欲尋路而走，奈不知路徑。正行之間，逢數人奔走。<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>問之，答曰：“我等是冀縣百姓；今被<A HREF='../人物/姜維.html' class='wise-wiki-link user-link-people' title='姜維'>姜維</A>獻了城池，歸降<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>，蜀將<A HREF='../人物/魏延.html' class='wise-wiki-link user-link-people' title='魏延'>魏延</A>縱火劫財，我等因此棄家而走，投上邽去也。 ”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>又問曰：“今守天水城是誰？ ”土人曰：“天水城中乃<A HREF='../人物/馬遵.html' class='wise-wiki-link user-link-people' title='馬遵'>馬太守</A>也。 ”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>聞之，縱馬望天水而行。又見百姓攜男抱女而來，所說皆同。<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>至天水城下叫門，城上人認得是<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>，慌忙開門迎接。<A HREF='../人物/馬遵.html' class='wise-wiki-link user-link-people' title='馬遵'>馬遵</A>驚拜問之。<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>細言<A HREF='../人物/姜維.html' class='wise-wiki-link user-link-people' title='姜維'>姜維</A>之事；又將百姓所言說了。<A HREF='../人物/馬遵.html' class='wise-wiki-link user-link-people' title='馬遵'>遵</A>歎曰：“不想<A HREF='../人物/姜維.html' class='wise-wiki-link user-link-people' title='姜維'>姜維</A>反投蜀矣！ ”<A HREF='../人物/梁緒.html' class='wise-wiki-link user-link-people' title='梁緒'>梁緒</A>曰：“彼意欲救<A HREF='../人物/夏侯楙.html' class='wise-wiki-link user-link-people' title='夏侯楙'>都督</A>，故以此言虛降。 ”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>曰：“今<A HREF='../人物/姜維.html' class='wise-wiki-link user-link-people' title='姜維'>維</A>已降，何為虛也？ ”正躊躇間，時已初更，蜀兵又來攻城。火光中見<A HREF='../人物/姜維.html' class='wise-wiki-link user-link-people' title='姜維'>姜維</A>在城下挺槍勒馬，大叫曰：“請<A HREF='../人物/夏侯楙.html' class='wise-wiki-link user-link-people' title='夏侯楙'>夏侯都督</A>答話！ ”<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>與<A HREF='../人物/馬遵.html' class='wise-wiki-link user-link-people' title='馬遵'>馬遵</A>等皆到城上；見<A HREF='../人物/姜維.html' class='wise-wiki-link user-link-people' title='姜維'>姜維</A>耀武揚威，大叫曰：“我為<A HREF='../人物/夏侯楙.html' class='wise-wiki-link user-link-people' title='夏侯楙'>都督</A>而降，<A HREF='../人物/夏侯楙.html' class='wise-wiki-link user-link-people' title='夏侯楙'>都督</A>何背前言？ ”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>曰：“汝受魏恩，何故降蜀？有何前言耶？ ”<A HREF='../人物/姜維.html' class='wise-wiki-link user-link-people' title='姜維'>維</A>應曰：“汝寫書教<A HREF='../人物/姜維.html' class='wise-wiki-link user-link-people' title='姜維'>我</A>降蜀，何出此言？汝欲脫身，卻將<A HREF='../人物/姜維.html' class='wise-wiki-link user-link-people' title='姜維'>我</A>陷了！ <A HREF='../人物/姜維.html' class='wise-wiki-link user-link-people' title='姜維'>我</A>今降蜀，加為上將，安有還魏之理？ ”言訖，驅兵打城，至曉方退，原來夜間假妝<A HREF='../人物/姜維.html' class='wise-wiki-link user-link-people' title='姜維'>姜維</A>者，乃<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之計，令部卒形貌相似者，假扮<A HREF='../人物/姜維.html' class='wise-wiki-link user-link-people' title='姜維'>姜維</A>攻城，因火光之中，不辨真偽。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>卻引兵來攻冀城。城中糧少，軍食不敷。 <A HREF='../人物/姜維.html' class='wise-wiki-link user-link-people' title='姜維'>姜維</A>在城上，見蜀軍大車小輛，搬運糧草，入<A HREF='../人物/魏延.html' class='wise-wiki-link user-link-people' title='魏延'>魏延</A>寨中去了，<A HREF='../人物/姜維.html' class='wise-wiki-link user-link-people' title='姜維'>姜維</A>引三千兵出城，迳來劫糧。蜀兵盡棄了糧車，尋路而走。 <A HREF='../人物/姜維.html' class='wise-wiki-link user-link-people' title='姜維'>姜維</A>奪得糧草，欲要入城，忽然一彪軍攔住，為首蜀將<A HREF='../人物/張翼.html' class='wise-wiki-link user-link-people' title='張翼'>張翼</A>也。二將交鋒，戰不數合，<A HREF='../人物/王平.html' class='wise-wiki-link user-link-people' title='王平'>王平</A>引一軍又到，兩下夾攻。 <A HREF='../人物/姜維.html' class='wise-wiki-link user-link-people' title='姜維'>維</A>力窮抵敵不住，奪路歸城；城上早插蜀兵旗號：原來已被<A HREF='../人物/魏延.html' class='wise-wiki-link user-link-people' title='魏延'>魏延</A>襲了。 <A HREF='../人物/姜維.html' class='wise-wiki-link user-link-people' title='姜維'>維</A>殺條奔天水城，手下尚有十餘騎；又遇<A HREF='../人物/張苞.html' class='wise-wiki-link user-link-people' title='張苞'>張苞</A>殺了一陣，<A HREF='../人物/姜維.html' class='wise-wiki-link user-link-people' title='姜維'>維</A>止剩得匹馬單槍，來到天水城下叫門。城上軍見是<A HREF='../人物/姜維.html' class='wise-wiki-link user-link-people' title='姜維'>姜維</A>，慌報<A HREF='../人物/馬遵.html' class='wise-wiki-link user-link-people' title='馬遵'>馬遵</A>。 <A HREF='../人物/馬遵.html' class='wise-wiki-link user-link-people' title='馬遵'>遵</A>曰：“此是<A HREF='../人物/姜維.html' class='wise-wiki-link user-link-people' title='姜維'>姜維</A>來賺我城門也。”令城上亂箭射下。 <A HREF='../人物/姜維.html' class='wise-wiki-link user-link-people' title='姜維'>姜維</A>回顧蜀兵至近，遂飛奔上邽城來。城上<A HREF='../人物/梁虔.html' class='wise-wiki-link user-link-people' title='梁虔'>梁虔</A>見了<A HREF='../人物/姜維.html' class='wise-wiki-link user-link-people' title='姜維'>姜維</A>，大罵曰：“<A HREF='../人物/姜維.html' class='wise-wiki-link user-link-people' title='姜維'>反國之賊</A>，安敢來賺我城池！吾已知汝降蜀矣！”遂亂箭射下。 <A HREF='../人物/姜維.html' class='wise-wiki-link user-link-people' title='姜維'>姜維</A>不能分說，仰天長嘆，兩眼淚流，撥馬望長安而走。行不數里，前至一派大樹茂林之處，一聲喊起，數千兵擁出；為首蜀將<A HREF='../人物/關興.html' class='wise-wiki-link user-link-people' title='關興'>關興</A>，截住去路。 <A HREF='../人物/姜維.html' class='wise-wiki-link user-link-people' title='姜維'>維</A>人困馬乏，不能抵當，勒回馬便走。忽然一輛小車從山坡中轉出。 <A HREF='../人物/諸葛亮.html' class='wise-wiki-link user-link-people' title='諸葛亮'>其人</A>頭戴綸巾，身披鶴氅，手搖羽扇乃<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚<A HREF='../人物/姜維.html' class='wise-wiki-link user-link-people' title='姜維'>姜維</A>曰：“<A HREF='../人物/姜維.html' class='wise-wiki-link user-link-people' title='姜維'>伯約</A>此時何尚不降？”<A HREF='../人物/姜維.html' class='wise-wiki-link user-link-people' title='姜維'>維</A>尋思良久，前有<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，後有<A HREF='../人物/關興.html' class='wise-wiki-link user-link-people' title='關興'>關興</A>，又無去路，只得下馬投降。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>慌忙下車而迎，執<A HREF='../人物/姜維.html' class='wise-wiki-link user-link-people' title='姜維'>維</A>手曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>自<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>出茅廬</A>以來，遍求賢者，欲摶授平生之學，恨未得其人。今遇<A HREF='../人物/姜維.html' class='wise-wiki-link user-link-people' title='姜維'>伯約</A>，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>願足矣。”<A HREF='../人物/姜維.html' class='wise-wiki-link user-link-people' title='姜維'>維</A>大喜拜謝。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂同<A HREF='../人物/姜維.html' class='wise-wiki-link user-link-people' title='姜維'>姜維</A>回寨，升帳商議取天水、上邽之計。 <A HREF='../人物/姜維.html' class='wise-wiki-link user-link-people' title='姜維'>維</A>曰：“天水城中<A HREF='../人物/尹賞.html' class='wise-wiki-link user-link-people' title='尹賞'>尹賞</A>、<A HREF='../人物/梁緒.html' class='wise-wiki-link user-link-people' title='梁緒'>梁緒</A>，與<A HREF='../人物/姜維.html' class='wise-wiki-link user-link-people' title='姜維'>某</A>至厚；當寫密書二封，射入城中，使其內亂，城可得矣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>從之。 <A HREF='../人物/姜維.html' class='wise-wiki-link user-link-people' title='姜維'>姜維</A>寫了二封密書，拴在箭上，縱馬直至城下，射入城中。小校拾得，呈與<A HREF='../人物/馬遵.html' class='wise-wiki-link user-link-people' title='馬遵'>馬遵</A>。 <A HREF='../人物/馬遵.html' class='wise-wiki-link user-link-people' title='馬遵'>遵</A>大疑，與<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>商議曰：“<A HREF='../人物/梁緒.html' class='wise-wiki-link user-link-people' title='梁緒'>梁緒</A>、<A HREF='../人物/尹賞.html' class='wise-wiki-link user-link-people' title='尹賞'>尹賞</A>與<A HREF='../人物/姜維.html' class='wise-wiki-link user-link-people' title='姜維'>姜維</A>結連，欲為內應，<A HREF='../人物/夏侯楙.html' class='wise-wiki-link user-link-people' title='夏侯楙'>都督</A>宜早決之。”<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>曰：“可殺二人。”<A HREF='../人物/尹賞.html' class='wise-wiki-link user-link-people' title='尹賞'>尹賞</A>知此消息，乃謂<A HREF='../人物/梁緒.html' class='wise-wiki-link user-link-people' title='梁緒'>梁緒</A>曰：“不如納城降蜀，以圖進用。”是夜，<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>數次使人請<A HREF='../人物/梁緒.html' class='wise-wiki-link user-link-people' title='梁緒'>梁</A>、<A HREF='../人物/尹賞.html' class='wise-wiki-link user-link-people' title='尹賞'>尹</A>二人說話。二人料知事急，遂披掛上馬，各執兵器，引本部軍大開城門，放蜀兵入。 <A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>、<A HREF='../人物/馬遵.html' class='wise-wiki-link user-link-people' title='馬遵'>馬遵</A>驚慌，引數百人出西門，棄城投羌中而去。 <A HREF='../人物/梁緒.html' class='wise-wiki-link user-link-people' title='梁緒'>梁緒</A>、<A HREF='../人物/尹賞.html' class='wise-wiki-link user-link-people' title='尹賞'>尹賞</A>迎接<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入城。安民已畢，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問取上邽之計。 <A HREF='../人物/梁緒.html' class='wise-wiki-link user-link-people' title='梁緒'>梁緒</A>曰：“此城乃某親弟<A HREF='../人物/梁虔.html' class='wise-wiki-link user-link-people' title='梁虔'>梁虔</A>守之，願招來降。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜。 <A HREF='../人物/梁緒.html' class='wise-wiki-link user-link-people' title='梁緒'>緒</A>當日到上邽喚<A HREF='../人物/梁虔.html' class='wise-wiki-link user-link-people' title='梁虔'>梁虔</A>出城來降。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>重加賞勞，就令<A HREF='../人物/梁緒.html' class='wise-wiki-link user-link-people' title='梁緒'>梁緒</A>為天水太守，<A HREF='../人物/尹賞.html' class='wise-wiki-link user-link-people' title='尹賞'>尹賞</A>為冀城令，<A HREF='../人物/梁虔.html' class='wise-wiki-link user-link-people' title='梁虔'>梁虔</A>為上邽令。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>分撥已畢，整兵進發。諸將問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何不去擒<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾放<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>，如放一鴨耳。今得<A HREF='../人物/姜維.html' class='wise-wiki-link user-link-people' title='姜維'>伯約</A>，得一鳳也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自得三城後，威聲大震，遠近州郡，望風歸降。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>整頓軍馬，盡揚漢中之兵，前出祁山，兵臨渭水之西。細作報入洛陽。</P>
<P class=wise-wiki>時魏主<A HREF='../人物/曹叡.html' class='wise-wiki-link user-link-people' title='曹叡'>曹叡</A>太和元年，升殿設朝。近臣奏曰：“<A HREF='../人物/夏侯楙.html' class='wise-wiki-link user-link-people' title='夏侯楙'>夏侯駙馬</A>已失三郡，逃竄羌中去了。今蜀兵已到祁山，前軍臨渭水之西，乞早發兵破敵。”<A HREF='../人物/曹叡.html' class='wise-wiki-link user-link-people' title='曹叡'>睿</A>大驚，乃問群臣曰：“誰可為<A HREF='../人物/曹叡.html' class='wise-wiki-link user-link-people' title='曹叡'>朕</A>退蜀兵耶？”司徒<A HREF='../人物/王朗.html' class='wise-wiki-link user-link-people' title='王朗'>王朗</A>出班奏曰：“<A HREF='../人物/王朗.html' class='wise-wiki-link user-link-people' title='王朗'>臣</A>觀<A HREF='../人物/曹丕.html' class='wise-wiki-link user-link-people' title='曹丕'>先帝</A>每用大將軍<A HREF='../人物/曹真.html' class='wise-wiki-link user-link-people' title='曹真'>曹真</A>，所到必克；今<A HREF='../人物/曹叡.html' class='wise-wiki-link user-link-people' title='曹叡'>陛下</A>何不拜為<A HREF='../人物/曹真.html' class='wise-wiki-link user-link-people' title='曹真'>大都督</A>，以退蜀兵？”<A HREF='../人物/曹叡.html' class='wise-wiki-link user-link-people' title='曹叡'>睿</A>准奏，乃宣<A HREF='../人物/曹真.html' class='wise-wiki-link user-link-people' title='曹真'>曹真</A>曰：“<A HREF='../人物/曹丕.html' class='wise-wiki-link user-link-people' title='曹丕'>先帝</A><A HREF='091.html' class='wise-wiki-link user-link-chapter' title='第九十一回　祭瀘水漢相班師　伐中原武侯上表'>託孤</A>與<A HREF='../人物/曹真.html' class='wise-wiki-link user-link-people' title='曹真'>卿</A>，今蜀兵入寇中原，<A HREF='../人物/曹真.html' class='wise-wiki-link user-link-people' title='曹真'>卿</A>安忍坐視乎？”<A HREF='../人物/曹真.html' class='wise-wiki-link user-link-people' title='曹真'>真</A>奏曰：“<A HREF='../人物/曹真.html' class='wise-wiki-link user-link-people' title='曹真'>臣</A>才疏智淺，不稱其職。”<A HREF='../人物/王朗.html' class='wise-wiki-link user-link-people' title='王朗'>王朗</A>曰：“<A HREF='../人物/曹真.html' class='wise-wiki-link user-link-people' title='曹真'>將軍</A>乃社稷之臣，不可固辭。<A HREF='../人物/王朗.html' class='wise-wiki-link user-link-people' title='王朗'>老臣</A>雖駑鈍，願隨<A HREF='../人物/曹真.html' class='wise-wiki-link user-link-people' title='曹真'>將軍</A>前往。”<A HREF='../人物/曹真.html' class='wise-wiki-link user-link-people' title='曹真'>真</A>又奏曰：“<A HREF='../人物/曹真.html' class='wise-wiki-link user-link-people' title='曹真'>臣</A>受大恩，安敢推辭？但乞一人為副將。”<A HREF='../人物/曹叡.html' class='wise-wiki-link user-link-people' title='曹叡'>睿</A>曰：“<A HREF='../人物/曹真.html' class='wise-wiki-link user-link-people' title='曹真'>卿</A>自舉之。”<A HREF='../人物/曹真.html' class='wise-wiki-link user-link-people' title='曹真'>真</A>乃保太原陽曲人：<A HREF='../人物/郭淮.html' class='wise-wiki-link user-link-people' title='郭淮'>姓郭，名淮，字伯濟</A>，官封射亭侯，領雍州刺史。 <A HREF='../人物/曹叡.html' class='wise-wiki-link user-link-people' title='曹叡'>睿</A>從之，遂拜<A HREF='../人物/曹真.html' class='wise-wiki-link user-link-people' title='曹真'>曹真</A>為大都督，賜節鉞；命<A HREF='../人物/郭淮.html' class='wise-wiki-link user-link-people' title='郭淮'>郭淮</A>為副都督，<A HREF='../人物/王朗.html' class='wise-wiki-link user-link-people' title='王朗'>王朗</A>為軍師；<A HREF='../人物/王朗.html' class='wise-wiki-link user-link-people' title='王朗'>朗</A>時年已七十六歲矣。選撥東西二京軍馬二十萬與<A HREF='../人物/曹真.html' class='wise-wiki-link user-link-people' title='曹真'>曹真</A>。 <A HREF='../人物/曹真.html' class='wise-wiki-link user-link-people' title='曹真'>真</A>命宗弟<A HREF='../人物/曹遵.html' class='wise-wiki-link user-link-people' title='曹遵'>曹遵</A>為先鋒，又命蕩寇將軍<A HREF='../人物/朱贊.html' class='wise-wiki-link user-link-people' title='朱贊'>朱贊</A>為副先鋒。時年十一月出師，魏主<A HREF='../人物/曹叡.html' class='wise-wiki-link user-link-people' title='曹叡'>曹叡</A>親自送出西門之外方回。</P>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>曹真</A>領大軍來到長安，過渭水之西下寨。 <A HREF='../人物/曹真.html' class='wise-wiki-link user-link-people' title='曹真'>真</A>與<A HREF='../人物/王朗.html' class='wise-wiki-link user-link-people' title='王朗'>王朗</A>、<A HREF='../人物/郭淮.html' class='wise-wiki-link user-link-people' title='郭淮'>郭淮</A>共議退兵之策。 <A HREF='../人物/王朗.html' class='wise-wiki-link user-link-people' title='王朗'>朗</A>曰：“來日可嚴整隊伍，大展旌旗。<A HREF='../人物/王朗.html' class='wise-wiki-link user-link-people' title='王朗'>老夫</A>自出，只用一席話，管教<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>拱手而降，蜀兵不戰自退。”<A HREF='../人物/曹真.html' class='wise-wiki-link user-link-people' title='曹真'>真</A>大喜，是夜傳令：來日四更造飯，平明務要隊伍整齊，人馬威儀，旌旗鼓角，各按次序。當時使人先下戰書。次日，兩軍相迎，列成陣勢於祁山之前。蜀軍見魏兵甚是雄壯，與<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>大不相同。</P>
<P class=wise-wiki>三軍鼓角己罷，司徒<A HREF='../人物/王朗.html' class='wise-wiki-link user-link-people' title='王朗'>王朗</A>乘馬而出。上首乃都督<A HREF='../人物/曹真.html' class='wise-wiki-link user-link-people' title='曹真'>曹真</A>，下首乃副都督<A HREF='../人物/郭淮.html' class='wise-wiki-link user-link-people' title='郭淮'>郭淮</A>：兩個先鋒壓住陣角。探子馬出軍前，大叫曰：“請對陣主將答話！”只見蜀兵門旗開處，<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>分左右而出，立馬於兩邊；次後一隊隊驍將分列；門旗影下，中央一輛四輪車，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>端坐車中，綸巾羽扇，素衣皂絛，飄然而出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>舉目見魏陣前三個麾蓋，旗上大書姓名，中央<A HREF='../人物/王朗.html' class='wise-wiki-link user-link-people' title='王朗'>白髯老者</A>，乃軍師司徒<A HREF='../人物/王朗.html' class='wise-wiki-link user-link-people' title='王朗'>王朗</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>暗忖曰：“<A HREF='../人物/王朗.html' class='wise-wiki-link user-link-people' title='王朗'>王朗</A>必下說詞，吾當隨機應之。”遂教推車出陣外，令護軍小校傳曰：“<A HREF='../人物/諸葛亮.html' class='wise-wiki-link user-link-people' title='諸葛亮'>漢丞相</A>與<A HREF='../人物/王朗.html' class='wise-wiki-link user-link-people' title='王朗'>司徒</A>會話。”<A HREF='../人物/王朗.html' class='wise-wiki-link user-link-people' title='王朗'>王朗</A>縱馬而出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>於車上拱手，<A HREF='../人物/王朗.html' class='wise-wiki-link user-link-people' title='王朗'>王朗</A>在馬上欠身答禮。 <A HREF='../人物/王朗.html' class='wise-wiki-link user-link-people' title='王朗'>朗</A>曰：“久聞<A HREF='../人物/諸葛亮.html' class='wise-wiki-link user-link-people' title='諸葛亮'>公</A>之大名，今幸一會。<A HREF='../人物/諸葛亮.html' class='wise-wiki-link user-link-people' title='諸葛亮'>公</A>既知天命、識時務，何故興無名之師？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>奉詔討賊，何謂無名？”<A HREF='../人物/王朗.html' class='wise-wiki-link user-link-people' title='王朗'>朗</A>曰：</P>
<DIV class='wise-wiki-p user-letter'><P class='wise-wiki user-letter'>“天數有變，神器更易，而歸有德之人，此自然之理也。曩自<A HREF='../人物/劉志.html' class='wise-wiki-link user-link-people' title='劉志'>桓</A>、<A HREF='../人物/劉宏.html' class='wise-wiki-link user-link-people' title='劉宏'>靈</A>以來，黃巾倡亂，天下爭橫。降至初平、建安之歲，<A HREF='../人物/董卓.html' class='wise-wiki-link user-link-people' title='董卓'>董卓</A>造逆，<A HREF='../人物/李傕.html' class='wise-wiki-link user-link-people' title='李傕'>傕</A>、<A HREF='../人物/郭汜.html' class='wise-wiki-link user-link-people' title='郭汜'>汜</A>繼虐；<A HREF='../人物/袁術.html' class='wise-wiki-link user-link-people' title='袁術'>袁術</A><A HREF='017.html' class='wise-wiki-link user-link-chapter' title='第十七回　袁公路大起七軍　曹孟德會合三將'>僭號於壽春</A>，<A HREF='../人物/袁紹.html' class='wise-wiki-link user-link-people' title='袁紹'>袁紹</A>稱雄於鄴上；<A HREF='../人物/劉表.html' class='wise-wiki-link user-link-people' title='劉表'>劉表</A>佔據荊州，<A HREF='../人物/呂布.html' class='wise-wiki-link user-link-people' title='呂布'>呂布</A>虎吞徐郡：盜賊蜂起，奸雄鷹揚，社稷有累卵之危，生靈有倒懸之急。我太祖<A HREF='../人物/曹操.html' class='wise-wiki-link user-link-people' title='曹操'>武皇帝</A>，掃清六合，席捲八荒；萬姓傾心，四方迎德，非以權勢取之，實天命所歸也。世祖<A HREF='../人物/曹丕.html' class='wise-wiki-link user-link-people' title='曹丕'>文帝</A>，神聖文武，以膺大統，應天合人，法<A HREF='../人物/堯.html' class='wise-wiki-link user-link-people' title='堯'>堯</A>禪<A HREF='../人物/舜.html' class='wise-wiki-link user-link-people' title='舜'>舜</A>，處中國以治萬邦，豈非天心人意乎？今<A HREF='../人物/諸葛亮.html' class='wise-wiki-link user-link-people' title='諸葛亮'>公</A>蘊大才，報大器，欲自比於<A HREF='../人物/管仲.html' class='wise-wiki-link user-link-people' title='管仲'>管</A><A HREF='../人物/樂毅.html' class='wise-wiki-link user-link-people' title='樂毅'>樂</A>，何乃強欲逆天理，背人情而行事耶？豈不聞古人云：‘順天者昌，逆天者亡。”今我大魏帶甲百萬，良將千員。諒腐草之螢光，怎及天心之皓月？ <A HREF='../人物/諸葛亮.html' class='wise-wiki-link user-link-people' title='諸葛亮'>公</A>可倒戈卸甲，以禮來降，不失封侯之位。國安民樂，豈不美哉！ ”</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在車上大笑曰：</P>
<DIV class='wise-wiki-p user-letter'><P class='wise-wiki user-letter'>“吾以為漢朝大老元臣，必有高論，豈期出此鄙言！<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有一言，諸軍靜聽：昔<A HREF='../人物/劉志.html' class='wise-wiki-link user-link-people' title='劉志'>桓</A>、<A HREF='../人物/劉宏.html' class='wise-wiki-link user-link-people' title='劉宏'>靈</A>之世，漢統陵替，宦官釀禍；國亂歲兇，四方擾攘。黃巾之後，<A HREF='../人物/董卓.html' class='wise-wiki-link user-link-people' title='董卓'>董卓</A>、<A HREF='../人物/李傕.html' class='wise-wiki-link user-link-people' title='李傕'>傕</A>、<A HREF='../人物/郭汜.html' class='wise-wiki-link user-link-people' title='郭汜'>汜</A>等接踵而起，遷劫<A HREF='../人物/劉協.html' class='wise-wiki-link user-link-people' title='劉協'>漢帝</A>，殘暴生靈。因廟堂之上，朽木為官；殿陛之間，禽獸食祿。狼心狗行之輩，滾滾當朝；奴顏婢膝之徒，紛紛秉政。以致社稷邱墟，蒼生塗炭。吾素知汝所行！世居東海之濱，初舉孝廉入仕。理合匡君輔國，安漢興劉；何期反助逆賊，同謀篡位！罪惡深重，天地不容！天下之人，願食汝肉！今幸天意不絕炎漢，<A HREF='../人物/劉備.html' class='wise-wiki-link user-link-people' title='劉備'>昭烈皇帝</A>繼統西川。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今奉嗣君之旨，興師討賊。<A HREF='../人物/王朗.html' class='wise-wiki-link user-link-people' title='王朗'>汝</A>既為諂諛之臣，只可潛身縮首，苟圖衣食；安敢在行伍之前，妄稱天數耶！<A HREF='../人物/王朗.html' class='wise-wiki-link user-link-people' title='王朗'>皓首匹夫</A>！<A HREF='../人物/王朗.html' class='wise-wiki-link user-link-people' title='王朗'>蒼髯老賊</A>！汝即日將歸於九泉之下，何面目見二十四帝乎！<A HREF='../人物/王朗.html' class='wise-wiki-link user-link-people' title='王朗'>老賊</A>速退！可叫反臣與吾共決勝負！”</P></DIV>
<P class=wise-wiki><A HREF='../人物/王朗.html' class='wise-wiki-link user-link-people' title='王朗'>王朗</A>聽罷，氣滿胸膛，大叫一聲，撞死於馬下。後人有詩讚<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：</P>
<DIV class='wise-wiki-p user-poem'><P class='wise-wiki user-poem'>兵馬出西秦，</P>
<P class='wise-wiki user-poem'>雄才敵萬人。</P>
<P class='wise-wiki user-poem'>輕搖三寸舌，</P>
<P class='wise-wiki user-poem'>罵死老奸臣。</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以扇指<A HREF='../人物/曹真.html' class='wise-wiki-link user-link-people' title='曹真'>曹真</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>不逼<A HREF='../人物/曹真.html' class='wise-wiki-link user-link-people' title='曹真'>汝</A>。<A HREF='../人物/曹真.html' class='wise-wiki-link user-link-people' title='曹真'>汝</A>可整頓軍馬，來日決戰。”言訖回車。於是兩軍皆退。 <A HREF='../人物/曹真.html' class='wise-wiki-link user-link-people' title='曹真'>曹真</A>將<A HREF='../人物/王朗.html' class='wise-wiki-link user-link-people' title='王朗'>王朗</A>屍首，用棺木盛貯，送回長安去了。副都督<A HREF='../人物/郭淮.html' class='wise-wiki-link user-link-people' title='郭淮'>郭淮</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>料吾軍中治喪，今夜必來劫寨。可分兵四路：兩路兵從山僻小路，乘虛去劫蜀寨；兩路兵伏於本寨外，左右擊之。”<A HREF='../人物/曹真.html' class='wise-wiki-link user-link-people' title='曹真'>曹真</A>大喜曰：“此計與吾相合。”遂傳令喚<A HREF='../人物/曹遵.html' class='wise-wiki-link user-link-people' title='曹遵'>曹遵</A>、<A HREF='../人物/朱贊.html' class='wise-wiki-link user-link-people' title='朱贊'>朱贊</A>兩個先鋒分付曰：“汝二人各引一萬軍，抄出祁山之後。但見蜀兵望吾寨而來，汝可進兵去劫蜀寨。如蜀兵不動，便撤兵回，不可輕進。”二人受計，引兵而去。 <A HREF='../人物/曹真.html' class='wise-wiki-link user-link-people' title='曹真'>真</A>謂<A HREF='../人物/郭淮.html' class='wise-wiki-link user-link-people' title='郭淮'>淮</A>曰：“我兩個各引一枝軍，伏於寨外，寨中虛堆柴草，只留數人。如蜀兵到，放火為號。”諸將皆分左右，各自準備去了。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歸帳，先喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>聽令。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“汝二人各引本部軍去劫魏寨。”<A HREF='../人物/魏延.html' class='wise-wiki-link user-link-people' title='魏延'>魏延</A>進曰：“<A HREF='../人物/曹真.html' class='wise-wiki-link user-link-people' title='曹真'>曹真</A>深明兵法，必料我乘喪劫寨。他豈不堤防？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“吾正欲<A HREF='../人物/曹真.html' class='wise-wiki-link user-link-people' title='曹真'>曹真</A>知吾去劫寨也。彼必伏兵在祁山之後，待我兵過去，卻來襲我寨；吾故令汝二人，引兵前去，過山腳後路，遠下營寨，待魏兵來劫吾寨。汝看火起為號，分兵兩路；<A HREF='../人物/魏延.html' class='wise-wiki-link user-link-people' title='魏延'>文長</A>拒住山口，<A HREF='../人物/趙雲.html' class='wise-wiki-link user-link-people' title='趙雲'>子龍</A>引兵殺回，必遇魏兵，卻放彼走回，汝乘勢攻之，彼必自相掩殺：可獲全勝。”二將引兵受計而去。又喚<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>分付曰：“汝二人各引一軍，伏於祁山要路；放過魏兵，卻從魏兵來路，殺奔魏寨而去。”二人引兵受計去了。又令<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>四將，伏於寨外，四面迎擊魏兵。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃虛立寨柵，居中堆起柴草，以備火號；自引諸將退於寨後，以觀動靜。卻說魏先鋒<A HREF='../人物/曹遵.html' class='wise-wiki-link user-link-people' title='曹遵'>曹遵</A>、<A HREF='../人物/朱贊.html' class='wise-wiki-link user-link-people' title='朱贊'>朱贊</A>黃昏離寨，迤邐前進。二更左側，遙望山前隱隱有兵行動。 <A HREF='../人物/曹遵.html' class='wise-wiki-link user-link-people' title='曹遵'>曹遵</A>自思曰：“<A HREF='../人物/郭淮.html' class='wise-wiki-link user-link-people' title='郭淮'>郭都督</A>真神機妙算！”遂催兵急進。到蜀寨時，將及三更。 <A HREF='../人物/曹遵.html' class='wise-wiki-link user-link-people' title='曹遵'>曹遵</A>先殺入寨，卻是空寨，並無一人，料知中計，急撤軍回，寨中火起。 <A HREF='../人物/朱贊.html' class='wise-wiki-link user-link-people' title='朱贊'>朱贊</A>兵到，自相掩殺，人馬大亂。 <A HREF='../人物/曹遵.html' class='wise-wiki-link user-link-people' title='曹遵'>曹遵</A>與<A HREF='../人物/朱贊.html' class='wise-wiki-link user-link-people' title='朱贊'>朱贊</A>交馬，方知自相踐踏。急合兵時，忽四面喊聲大震，<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/張翼.html' class='wise-wiki-link user-link-people' title='張翼'>張翼</A>殺到。 <A HREF='../人物/曹遵.html' class='wise-wiki-link user-link-people' title='曹遵'>曹</A>、<A HREF='../人物/朱贊.html' class='wise-wiki-link user-link-people' title='朱贊'>朱</A>二人引心腹軍百餘騎，望大路奔走。忽然鼓角齊鳴，一彪軍截住去路；為首<A HREF='../人物/趙雲.html' class='wise-wiki-link user-link-people' title='趙雲'>大將</A>乃常山<A HREF='../人物/趙雲.html' class='wise-wiki-link user-link-people' title='趙雲'>趙子龍</A>也，大叫曰：“賊將那裡去！早早受死！”<A HREF='../人物/曹遵.html' class='wise-wiki-link user-link-people' title='曹遵'>曹</A>、<A HREF='../人物/朱贊.html' class='wise-wiki-link user-link-people' title='朱贊'>朱</A>二人奪路而走。忽喊聲又起，<A HREF='../人物/魏延.html' class='wise-wiki-link user-link-people' title='魏延'>魏延</A>又引一彪軍殺到。 <A HREF='../人物/曹遵.html' class='wise-wiki-link user-link-people' title='曹遵'>曹</A>、<A HREF='../人物/朱贊.html' class='wise-wiki-link user-link-people' title='朱贊'>朱</A>二人大敗，奪路奔回本寨。守寨軍士，只道蜀兵來劫寨，慌忙放起號火。左邊<A HREF='../人物/曹真.html' class='wise-wiki-link user-link-people' title='曹真'>曹真</A>殺至，右邊<A HREF='../人物/郭淮.html' class='wise-wiki-link user-link-people' title='郭淮'>郭淮</A>殺至，自相掩殺。背後三路蜀兵殺到：中央<A HREF='../人物/魏延.html' class='wise-wiki-link user-link-people' title='魏延'>魏延</A>，左邊<A HREF='../人物/關興.html' class='wise-wiki-link user-link-people' title='關興'>關興</A>，右邊<A HREF='../人物/張苞.html' class='wise-wiki-link user-link-people' title='張苞'>張苞</A>，大殺一陣。魏兵敗走十餘里，魏將死者極多。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>全獲大勝，方始收兵。 <A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/郭淮.html' class='wise-wiki-link user-link-people' title='郭淮'>郭淮</A>收拾敗軍回寨，商議曰：“今魏兵勢孤，蜀兵勢大，將何策以退之？”<A HREF='../人物/郭淮.html' class='wise-wiki-link user-link-people' title='郭淮'>淮</A>曰：“‘勝負乃兵家常事’，不足為憂。某有一計，使蜀兵首尾不能相顧，定然自走矣。”正是：</P>
<DIV class='wise-wiki-p user-poem'><P class='wise-wiki user-poem'>可憐魏將難成事，</P>
<P class='wise-wiki user-poem'>欲向西方索救兵。</P></DIV>
<P class=wise-wiki>未知其計如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='092.html' class='navigator'>上一頁</A></SPAN> <SPAN class='navigator'><A HREF='094.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01206秒。</DIV></BODY>
</HTML>