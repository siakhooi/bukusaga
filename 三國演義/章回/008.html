<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第八回　王司徒巧使連環計　董太師大鬧鳳儀亭 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='007.html' class='navigator'>上一頁</A></SPAN> <SPAN class='navigator'><A HREF='009.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第八回　王司徒巧使連環計　董太師大鬧鳳儀亭</H1>



<P class=wise-wiki>卻說<A HREF='../人物/蒯良.html' class='wise-wiki-link user-link-people' title='蒯良'>蒯良</A>曰：“今<A HREF='../人物/孫堅.html' class='wise-wiki-link user-link-people' title='孫堅'>孫堅</A>已喪，其子皆幼。乘此虛弱之時，火速進軍，江東一鼓可得。若還屍罷兵，容其養成氣力，荊州之患也。”<A HREF='../人物/劉表.html' class='wise-wiki-link user-link-people' title='劉表'>表</A>曰：“吾有<A HREF='../人物/黃祖.html' class='wise-wiki-link user-link-people' title='黃祖'>黃祖</A>在彼營中，安忍棄之？”<A HREF='../人物/蒯良.html' class='wise-wiki-link user-link-people' title='蒯良'>良</A>曰：“捨一無謀<A HREF='../人物/黃祖.html' class='wise-wiki-link user-link-people' title='黃祖'>黃祖</A>而取江東，有何不可？”<A HREF='../人物/劉表.html' class='wise-wiki-link user-link-people' title='劉表'>表</A>曰：“吾與<A HREF='../人物/黃祖.html' class='wise-wiki-link user-link-people' title='黃祖'>黃祖</A>心腹之交，舍之不義。”遂送<A HREF='../人物/桓楷.html' class='wise-wiki-link user-link-people' title='桓楷'>桓楷</A>回營，相約以<A HREF='../人物/孫堅.html' class='wise-wiki-link user-link-people' title='孫堅'>孫堅</A>屍換<A HREF='../人物/黃祖.html' class='wise-wiki-link user-link-people' title='黃祖'>黃祖</A>。</P>
<P class=wise-wiki><A HREF='../人物/劉表.html' class='wise-wiki-link user-link-people' title='劉表'>劉表</A>換回<A HREF='../人物/黃祖.html' class='wise-wiki-link user-link-people' title='黃祖'>黃祖</A>，<A HREF='../人物/孫策.html' class='wise-wiki-link user-link-people' title='孫策'>孫策</A>迎接靈柩，罷戰回江東，葬<A HREF='../人物/孫堅.html' class='wise-wiki-link user-link-people' title='孫堅'>父</A>於曲阿之原。喪事已畢，引軍居江都，招賢納士，屈己待人，四方豪傑，漸漸投之不在話下。</P>
<HR class='wise-wiki' />
<P class=wise-wiki>卻說<A HREF='../人物/董卓.html' class='wise-wiki-link user-link-people' title='董卓'>董卓</A>在長安，聞<A HREF='../人物/孫堅.html' class='wise-wiki-link user-link-people' title='孫堅'>孫堅</A>已死，乃曰：“吾除卻一心腹之患也！”問：“其子年幾歲矣？”或答曰：“十七歲。”<A HREF='../人物/董卓.html' class='wise-wiki-link user-link-people' title='董卓'>卓</A>遂不以為意。自此愈加驕橫，自號為“<A HREF='../人物/董卓.html' class='wise-wiki-link user-link-nickname' title='董卓'>尚父</A>”，出入僭<A HREF='../人物/劉協.html' class='wise-wiki-link user-link-people' title='劉協'>天子</A>儀仗；封弟<A HREF='../人物/董旻.html' class='wise-wiki-link user-link-people' title='董旻'>董旻</A>為<A HREF='../人物/董旻.html' class='wise-wiki-link user-link-position' title='董旻'>左將軍鄠侯</A>，侄<A HREF='../人物/董璜.html' class='wise-wiki-link user-link-people' title='董璜'>董璜</A>為待中，總領禁軍。董氏宗族，不問長幼，皆封列侯。離長安城二百五十里，別築郿塢，役民夫二十五萬人築之；其城郭高下厚薄一如長安，內蓋宮室倉庫，屯積二十年糧食。選民間少年美女八百人實其中。金玉、彩帛、珍珠堆積不知其數。家屬都住在內。 <A HREF='../人物/董卓.html' class='wise-wiki-link user-link-people' title='董卓'>卓</A>往來長安，或半月一回，或一月一回，公卿皆候送於橫門外。</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>常設帳於路，與公卿聚飲。一日，<A HREF='../人物/董卓.html' class='wise-wiki-link user-link-people' title='董卓'>卓</A>出橫門，百官皆送。 <A HREF='../人物/董卓.html' class='wise-wiki-link user-link-people' title='董卓'>卓</A>留宴，適北地招安降卒數百人到。 <A HREF='../人物/董卓.html' class='wise-wiki-link user-link-people' title='董卓'>卓</A>即命於座前，或斷其手足，或鑿其眼睛，或割其舌，或以大鍋煮之。哀號之聲震天，百官戰栗失莇，<A HREF='../人物/董卓.html' class='wise-wiki-link user-link-people' title='董卓'>卓</A>飲食談笑自若。</P>
<P class=wise-wiki>又一日，<A HREF='../人物/董卓.html' class='wise-wiki-link user-link-people' title='董卓'>卓</A>於省台大會百官，列坐兩行。酒至數巡，<A HREF='../人物/呂布.html' class='wise-wiki-link user-link-people' title='呂布'>呂布</A>迳入，向<A HREF='../人物/董卓.html' class='wise-wiki-link user-link-people' title='董卓'>卓</A>耳邊言不數句，<A HREF='../人物/董卓.html' class='wise-wiki-link user-link-people' title='董卓'>卓</A>笑曰：“原來如此。”命<A HREF='../人物/呂布.html' class='wise-wiki-link user-link-people' title='呂布'>呂布</A>於筵上揪<A HREF='../人物/張溫.html' class='wise-wiki-link user-link-position' title='張溫'>司空</A><A HREF='../人物/張溫.html' class='wise-wiki-link user-link-people' title='張溫'>張溫</A>下堂。百官失色。不多時，待從將一紅盤，托<A HREF='../人物/張溫.html' class='wise-wiki-link user-link-people' title='張溫'>張溫</A>頭入獻。百官魂不附體。 <A HREF='../人物/董卓.html' class='wise-wiki-link user-link-people' title='董卓'>卓</A>笑曰：“諸公勿驚。<A HREF='../人物/張溫.html' class='wise-wiki-link user-link-people' title='張溫'>張溫</A>結連<A HREF='../人物/袁術.html' class='wise-wiki-link user-link-people' title='袁術'>袁術</A>，欲圖害<A HREF='../人物/董卓.html' class='wise-wiki-link user-link-people' title='董卓'>我</A>。因使人寄書來，錯下在吾兒<A HREF='../人物/呂布.html' class='wise-wiki-link user-link-people' title='呂布'>奉先</A>處，故斬之。公等無故，不必驚畏。”眾官唯唯而散。</P>
<P class=wise-wiki>司徒<A HREF='../人物/王允.html' class='wise-wiki-link user-link-people' title='王允'>王允</A>歸到府中，尋思今日席間之事，坐不安席。至夜深月明，策杖步入後園，立於荼蘼架側，仰天垂淚。忽聞有<A HREF='../人物/貂蟬.html' class='wise-wiki-link user-link-people' title='貂蟬'>人</A>在牡丹亭畔，長吁短嘆。 <A HREF='../人物/王允.html' class='wise-wiki-link user-link-people' title='王允'>允</A>潛步窺之，乃府中歌伎<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>也。其女自幼選入府中，教以歌舞，年方二八，色伎俱佳，<A HREF='../人物/王允.html' class='wise-wiki-link user-link-people' title='王允'>允</A>以親女待之。是夜<A HREF='../人物/王允.html' class='wise-wiki-link user-link-people' title='王允'>允</A>聽良久，喝曰：“<A HREF='../人物/貂蟬.html' class='wise-wiki-link user-link-people' title='貂蟬'>賤人</A>將有私情耶？”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>驚跪答曰：“<A HREF='../人物/貂蟬.html' class='wise-wiki-link user-link-people' title='貂蟬'>賤妾</A>安敢有私！”<A HREF='../人物/王允.html' class='wise-wiki-link user-link-people' title='王允'>允</A>曰：“無私，何夜深長嘆？”<A HREF='../人物/貂蟬.html' class='wise-wiki-link user-link-people' title='貂蟬'>蟬</A>曰：“容<A HREF='../人物/貂蟬.html' class='wise-wiki-link user-link-people' title='貂蟬'>妾</A>伸肺腑之言。”<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>汝</A>勿隱匿，當實告<A HREF='../人物/王允.html' class='wise-wiki-link user-link-people' title='王允'>我</A>。”<A HREF='../人物/貂蟬.html' class='wise-wiki-link user-link-people' title='貂蟬'>蟬</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>妾</A>蒙<A HREF='../人物/王允.html' class='wise-wiki-link user-link-people' title='王允'>大人</A>恩養，訓習歌舞，優禮相待，<A HREF='../人物/貂蟬.html' class='wise-wiki-link user-link-people' title='貂蟬'>妾</A>雖粉身碎骨，莫報萬一。近見<A HREF='../人物/王允.html' class='wise-wiki-link user-link-people' title='王允'>大人</A>兩眉愁鎖，必有國家大事，又不敢問。今晚又見行坐不安，因此長嘆﹔不想為<A HREF='../人物/王允.html' class='wise-wiki-link user-link-people' title='王允'>大人</A>窺見。倘有用<A HREF='../人物/貂蟬.html' class='wise-wiki-link user-link-people' title='貂蟬'>妾</A>之處，萬死不辭。”<A HREF='../人物/王允.html' class='wise-wiki-link user-link-people' title='王允'>允</A>以杖擊地曰：“誰想漢天下卻在<A HREF='../人物/貂蟬.html' class='wise-wiki-link user-link-people' title='貂蟬'>汝</A>手中耶！隨<A HREF='../人物/王允.html' class='wise-wiki-link user-link-people' title='王允'>我</A>到畫閣中來。”</P>
<P class=wise-wiki><A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>跟<A HREF='../人物/王允.html' class='wise-wiki-link user-link-people' title='王允'>允</A>到閣中，<A HREF='../人物/王允.html' class='wise-wiki-link user-link-people' title='王允'>允</A>盡叱出婢妾，納<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>於坐，叩頭便拜。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>驚伏於地曰：“<A HREF='../人物/王允.html' class='wise-wiki-link user-link-people' title='王允'>大人</A>何故如此？”<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>汝</A>可憐大漢天下生靈！”言訖，淚如泉湧。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>曰：“適間<A HREF='../人物/貂蟬.html' class='wise-wiki-link user-link-people' title='貂蟬'>賤妾</A>曾言：但有使令，萬死不辭。”<A HREF='../人物/王允.html' class='wise-wiki-link user-link-people' title='王允'>允</A>跪而言曰：“百姓有倒懸之危，君臣有累卵之急，非<A HREF='../人物/貂蟬.html' class='wise-wiki-link user-link-people' title='貂蟬'>汝</A>不能救也。賊臣<A HREF='../人物/董卓.html' class='wise-wiki-link user-link-people' title='董卓'>董卓</A>，將欲篡位；朝中文武，無計可施。<A HREF='../人物/董卓.html' class='wise-wiki-link user-link-people' title='董卓'>董卓</A>有一義兒，<A HREF='../人物/呂布.html' class='wise-wiki-link user-link-people' title='呂布'>姓呂，名布</A>，驍勇異常。<A HREF='../人物/王允.html' class='wise-wiki-link user-link-people' title='王允'>我</A>看二人皆好色之徒，今欲用連環計：先將<A HREF='../人物/貂蟬.html' class='wise-wiki-link user-link-people' title='貂蟬'>汝</A>許嫁<A HREF='../人物/呂布.html' class='wise-wiki-link user-link-people' title='呂布'>呂布</A>，後獻與<A HREF='../人物/董卓.html' class='wise-wiki-link user-link-people' title='董卓'>董卓</A>；<A HREF='../人物/貂蟬.html' class='wise-wiki-link user-link-people' title='貂蟬'>汝</A>於中取便，謀間他父子反顏，令<A HREF='../人物/呂布.html' class='wise-wiki-link user-link-people' title='呂布'>布</A>殺<A HREF='../人物/董卓.html' class='wise-wiki-link user-link-people' title='董卓'>卓</A>，以絕大惡。重扶社稷，再立江山，皆<A HREF='../人物/貂蟬.html' class='wise-wiki-link user-link-people' title='貂蟬'>汝</A>之力也。不知<A HREF='../人物/貂蟬.html' class='wise-wiki-link user-link-people' title='貂蟬'>汝</A>意若何？”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>妾</A>許<A HREF='../人物/王允.html' class='wise-wiki-link user-link-people' title='王允'>大人</A>萬死不辭，望即獻<A HREF='../人物/貂蟬.html' class='wise-wiki-link user-link-people' title='貂蟬'>妾</A>與彼。<A HREF='../人物/貂蟬.html' class='wise-wiki-link user-link-people' title='貂蟬'>妾</A>自有道理。”<A HREF='../人物/王允.html' class='wise-wiki-link user-link-people' title='王允'>允</A>曰：“事若洩漏，我滅門矣。”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>曰：“<A HREF='../人物/王允.html' class='wise-wiki-link user-link-people' title='王允'>大人</A>勿憂。<A HREF='../人物/貂蟬.html' class='wise-wiki-link user-link-people' title='貂蟬'>妾</A>若不報大義，死於萬刃之下。”</P>
<P class=wise-wiki><A HREF='../人物/王允.html' class='wise-wiki-link user-link-people' title='王允'>允</A>拜謝。次日，便將家藏明珠數顆，令良匠嵌造金冠一頂，使人密送<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/呂布.html' class='wise-wiki-link user-link-people' title='呂布'>布</A>大喜，親到<A HREF='../人物/王允.html' class='wise-wiki-link user-link-people' title='王允'>王允</A>宅致謝。 <A HREF='../人物/王允.html' class='wise-wiki-link user-link-people' title='王允'>允</A>頂備嘉殽美饌；候<A HREF='../人物/呂布.html' class='wise-wiki-link user-link-people' title='呂布'>呂布</A>至，<A HREF='../人物/王允.html' class='wise-wiki-link user-link-people' title='王允'>允</A>出門迎迓，接入後堂，延之上坐。 <A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/呂布.html' class='wise-wiki-link user-link-people' title='呂布'>呂布</A>乃相府一將，<A HREF='../人物/王允.html' class='wise-wiki-link user-link-people' title='王允'>司徒</A>是朝廷大臣，何故錯敬？”<A HREF='../人物/王允.html' class='wise-wiki-link user-link-people' title='王允'>允</A>曰：“方今天下別無英雄，惟有<A HREF='../人物/呂布.html' class='wise-wiki-link user-link-people' title='呂布'>將軍</A>耳。<A HREF='../人物/王允.html' class='wise-wiki-link user-link-people' title='王允'>允</A>非敬<A HREF='../人物/呂布.html' class='wise-wiki-link user-link-people' title='呂布'>將軍</A>之職，敬<A HREF='../人物/呂布.html' class='wise-wiki-link user-link-people' title='呂布'>將軍</A>之才也。”<A HREF='../人物/呂布.html' class='wise-wiki-link user-link-people' title='呂布'>布</A>大喜。 <A HREF='../人物/王允.html' class='wise-wiki-link user-link-people' title='王允'>允</A>殷勤敬酒，口稱<A HREF='../人物/董卓.html' class='wise-wiki-link user-link-people' title='董卓'>董太師</A>並<A HREF='../人物/呂布.html' class='wise-wiki-link user-link-people' title='呂布'>布</A>之德不絕。 <A HREF='../人物/呂布.html' class='wise-wiki-link user-link-people' title='呂布'>布</A>大笑暢飲。 <A HREF='../人物/王允.html' class='wise-wiki-link user-link-people' title='王允'>允</A>叱退左右，只留待妾數人勸酒。酒至半酣，<A HREF='../人物/王允.html' class='wise-wiki-link user-link-people' title='王允'>允</A>曰：“喚<A HREF='../人物/貂蟬.html' class='wise-wiki-link user-link-people' title='貂蟬'>孩兒</A>來。”</P>
<P class=wise-wiki>少頃，二青衣引<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>豔妝而出。 <A HREF='../人物/呂布.html' class='wise-wiki-link user-link-people' title='呂布'>布</A>驚問何人。 <A HREF='../人物/王允.html' class='wise-wiki-link user-link-people' title='王允'>允</A>曰：“小女<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>也。<A HREF='../人物/王允.html' class='wise-wiki-link user-link-people' title='王允'>允</A>蒙<A HREF='../人物/呂布.html' class='wise-wiki-link user-link-people' title='呂布'>將軍</A>錯愛，不異至親，故令<A HREF='../人物/貂蟬.html' class='wise-wiki-link user-link-people' title='貂蟬'>其</A>與<A HREF='../人物/呂布.html' class='wise-wiki-link user-link-people' title='呂布'>將軍</A>相見。”便命<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>與<A HREF='../人物/呂布.html' class='wise-wiki-link user-link-people' title='呂布'>呂布</A>把盞。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>送酒與<A HREF='../人物/呂布.html' class='wise-wiki-link user-link-people' title='呂布'>布</A>，兩下眉來眼去。 <A HREF='../人物/王允.html' class='wise-wiki-link user-link-people' title='王允'>允</A>佯醉曰：“<A HREF='../人物/貂蟬.html' class='wise-wiki-link user-link-people' title='貂蟬'>孩兒</A>央及<A HREF='../人物/呂布.html' class='wise-wiki-link user-link-people' title='呂布'>將軍</A>痛飲幾杯。<A HREF='../人物/王允.html' class='wise-wiki-link user-link-people' title='王允'>吾</A>一家全靠著<A HREF='../人物/呂布.html' class='wise-wiki-link user-link-people' title='呂布'>將軍</A>哩。”<A HREF='../人物/呂布.html' class='wise-wiki-link user-link-people' title='呂布'>布</A>請<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>坐，<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>假意欲入。 <A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/呂布.html' class='wise-wiki-link user-link-people' title='呂布'>將軍</A>吾之至友，<A HREF='../人物/貂蟬.html' class='wise-wiki-link user-link-people' title='貂蟬'>孩兒</A>便坐何妨？”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>便坐於<A HREF='../人物/王允.html' class='wise-wiki-link user-link-people' title='王允'>允</A>側。 <A HREF='../人物/呂布.html' class='wise-wiki-link user-link-people' title='呂布'>呂布</A>目不轉睛的看。</P>
<P class=wise-wiki>又飲數盃，<A HREF='../人物/王允.html' class='wise-wiki-link user-link-people' title='王允'>允</A>指<A HREF='../人物/貂蟬.html' class='wise-wiki-link user-link-people' title='貂蟬'>蟬</A>謂<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/王允.html' class='wise-wiki-link user-link-people' title='王允'>吾</A>欲將此<A HREF='../人物/貂蟬.html' class='wise-wiki-link user-link-people' title='貂蟬'>女</A>送與<A HREF='../人物/呂布.html' class='wise-wiki-link user-link-people' title='呂布'>將軍</A>為妾，還肯納否？”<A HREF='../人物/呂布.html' class='wise-wiki-link user-link-people' title='呂布'>布</A>出席謝曰：“若得如此，<A HREF='../人物/呂布.html' class='wise-wiki-link user-link-people' title='呂布'>布</A>當效犬馬之報。”<A HREF='../人物/王允.html' class='wise-wiki-link user-link-people' title='王允'>允</A>曰：“早晚選一良辰，送至府中。”<A HREF='../人物/呂布.html' class='wise-wiki-link user-link-people' title='呂布'>布</A>欣喜無限，頻以目視<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>亦以秋波送情。少頃席散，<A HREF='../人物/王允.html' class='wise-wiki-link user-link-people' title='王允'>允</A>曰：“本欲留<A HREF='../人物/呂布.html' class='wise-wiki-link user-link-people' title='呂布'>將軍</A>止宿，恐<A HREF='../人物/董卓.html' class='wise-wiki-link user-link-people' title='董卓'>太師</A>見疑。”<A HREF='../人物/呂布.html' class='wise-wiki-link user-link-people' title='呂布'>布</A>再三拜謝而去。</P>
<P class=wise-wiki>過了數日，<A HREF='../人物/王允.html' class='wise-wiki-link user-link-people' title='王允'>允</A>在朝堂，見了<A HREF='../人物/董卓.html' class='wise-wiki-link user-link-people' title='董卓'>董卓</A>，趁<A HREF='../人物/呂布.html' class='wise-wiki-link user-link-people' title='呂布'>呂布</A>不在側，伏地拜請曰：“<A HREF='../人物/王允.html' class='wise-wiki-link user-link-people' title='王允'>允</A>欲屈<A HREF='../人物/董卓.html' class='wise-wiki-link user-link-people' title='董卓'>太師</A>車騎，到草舍赴宴，未審鈞意若何？”<A HREF='../人物/董卓.html' class='wise-wiki-link user-link-people' title='董卓'>卓</A>曰：“<A HREF='../人物/王允.html' class='wise-wiki-link user-link-people' title='王允'>司徒</A>見招，即當趨赴。”<A HREF='../人物/王允.html' class='wise-wiki-link user-link-people' title='王允'>允</A>拜謝歸家，水陸畢陳，於前廳正中設座，錦繡鋪地，內外各設幔帳。次日晌午，<A HREF='../人物/董卓.html' class='wise-wiki-link user-link-people' title='董卓'>董卓</A>來到。 <A HREF='../人物/王允.html' class='wise-wiki-link user-link-people' title='王允'>允</A>具朝服出迎，再拜起居。 <A HREF='../人物/董卓.html' class='wise-wiki-link user-link-people' title='董卓'>卓</A>下車，左右持戟甲士百餘，簇擁入堂，分列兩傍。 <A HREF='../人物/王允.html' class='wise-wiki-link user-link-people' title='王允'>允</A>於堂下再拜，<A HREF='../人物/董卓.html' class='wise-wiki-link user-link-people' title='董卓'>卓</A>命扶上，賜坐於側。 <A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/董卓.html' class='wise-wiki-link user-link-people' title='董卓'>太師</A>盛德巍巍，伊、週不能及也。”<A HREF='../人物/董卓.html' class='wise-wiki-link user-link-people' title='董卓'>卓</A>大喜。進酒作樂，<A HREF='../人物/王允.html' class='wise-wiki-link user-link-people' title='王允'>允</A>極其致敬。</P>
<P class=wise-wiki>天晚酒酣，<A HREF='../人物/王允.html' class='wise-wiki-link user-link-people' title='王允'>允</A>請<A HREF='../人物/董卓.html' class='wise-wiki-link user-link-people' title='董卓'>卓</A>入後堂。 <A HREF='../人物/董卓.html' class='wise-wiki-link user-link-people' title='董卓'>卓</A>叱退甲士。 <A HREF='../人物/王允.html' class='wise-wiki-link user-link-people' title='王允'>允</A>捧觴稱賀曰：“<A HREF='../人物/王允.html' class='wise-wiki-link user-link-people' title='王允'>允</A>自幼頗習天文，夜觀乾象，漢家氣數已盡。<A HREF='../人物/董卓.html' class='wise-wiki-link user-link-people' title='董卓'>太師</A>功德振於天下，若<A HREF='../人物/舜.html' class='wise-wiki-link user-link-people' title='舜'>舜</A>之受<A HREF='../人物/堯.html' class='wise-wiki-link user-link-people' title='堯'>堯</A>，<A HREF='../人物/禹.html' class='wise-wiki-link user-link-people' title='禹'>禹</A>之繼<A HREF='../人物/舜.html' class='wise-wiki-link user-link-people' title='舜'>舜</A>，正合天心人意。”<A HREF='../人物/董卓.html' class='wise-wiki-link user-link-people' title='董卓'>卓</A>曰：“安敢望此！”<A HREF='../人物/王允.html' class='wise-wiki-link user-link-people' title='王允'>允</A>曰：“自古‘有道伐無道，無德讓有德’豈過分乎？”<A HREF='../人物/董卓.html' class='wise-wiki-link user-link-people' title='董卓'>卓</A>笑曰：“若果天命歸<A HREF='../人物/董卓.html' class='wise-wiki-link user-link-people' title='董卓'>我</A>，<A HREF='../人物/王允.html' class='wise-wiki-link user-link-people' title='王允'>司徒</A>當為元勳。”</P>
<P class=wise-wiki><A HREF='../人物/王允.html' class='wise-wiki-link user-link-people' title='王允'>允</A>拜謝。堂中點上畫燭，止留女使進酒供食。 <A HREF='../人物/王允.html' class='wise-wiki-link user-link-people' title='王允'>允</A>曰：“教坊之樂，不足供奉；偶有家伎，敢使承應。”<A HREF='../人物/董卓.html' class='wise-wiki-link user-link-people' title='董卓'>卓</A>曰：“甚妙。”<A HREF='../人物/王允.html' class='wise-wiki-link user-link-people' title='王允'>允</A>教放下簾櫳，笙簧繚繞，簇捧<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>舞於簾外。有詞讚之曰：</P>
<DIV class='wise-wiki-p user-poem'><P class='wise-wiki user-poem'>原是昭陽宮里人，驚鴻宛轉掌中身，隻疑飛過洞庭春。</P>
<P class='wise-wiki user-poem'>按徹梁州蓮步穩，好花風裊一枝新，畫堂香暖不勝春。</P></DIV>
<P class=wise-wiki>又詩曰：</P>
<DIV class='wise-wiki-p user-poem'><P class='wise-wiki user-poem'>紅牙催拍燕飛忙，一片行雲到畫堂。</P>
<P class='wise-wiki user-poem'>眉黛促成遊子恨，臉容初斷故人腸。</P>
<P class='wise-wiki user-poem'>榆錢不買千金笑，柳帶何須百寶妝。</P>
<P class='wise-wiki user-poem'>舞罷隔簾偷目送，不知誰是楚襄王。</P></DIV>
<P class=wise-wiki>舞罷，<A HREF='../人物/董卓.html' class='wise-wiki-link user-link-people' title='董卓'>卓</A>命近前。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>轉入簾內，深深再拜。 <A HREF='../人物/董卓.html' class='wise-wiki-link user-link-people' title='董卓'>卓</A>見<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>顏色美麗，便問：“<A HREF='../人物/貂蟬.html' class='wise-wiki-link user-link-people' title='貂蟬'>此女</A>何人？”<A HREF='../人物/王允.html' class='wise-wiki-link user-link-people' title='王允'>允</A>曰：“歌伎<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>也。”<A HREF='../人物/董卓.html' class='wise-wiki-link user-link-people' title='董卓'>卓</A>曰：“能唱否？”<A HREF='../人物/王允.html' class='wise-wiki-link user-link-people' title='王允'>允</A>命<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>檀板低謳一曲。正是：</P>
<DIV class='wise-wiki-p user-poem'><P class='wise-wiki user-poem'>一點櫻桃啟絳唇，</P>
<P class='wise-wiki user-poem'>兩行碎玉噴陽春。</P>
<P class='wise-wiki user-poem'>丁香舌吐橫鋼劍，</P>
<P class='wise-wiki user-poem'>要斬奸邪亂國臣。</P></DIV>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>稱賞不已。 <A HREF='../人物/王允.html' class='wise-wiki-link user-link-people' title='王允'>允</A>命<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>把盞。 <A HREF='../人物/董卓.html' class='wise-wiki-link user-link-people' title='董卓'>卓</A>擎杯問曰：“青春幾何！”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>曰：“賊妾年方二八。”<A HREF='../人物/董卓.html' class='wise-wiki-link user-link-people' title='董卓'>卓</A>笑曰：“真神仙中人也！”<A HREF='../人物/王允.html' class='wise-wiki-link user-link-people' title='王允'>允</A>起曰：“<A HREF='../人物/王允.html' class='wise-wiki-link user-link-people' title='王允'>允</A>欲將<A HREF='../人物/貂蟬.html' class='wise-wiki-link user-link-people' title='貂蟬'>此女</A>獻上<A HREF='../人物/董卓.html' class='wise-wiki-link user-link-people' title='董卓'>太師</A>，未審肯容納否？”<A HREF='../人物/董卓.html' class='wise-wiki-link user-link-people' title='董卓'>卓</A>曰：“如此見惠，何以報德？”<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>此女</A>得侍<A HREF='../人物/董卓.html' class='wise-wiki-link user-link-people' title='董卓'>太師</A>，其福太淺。”<A HREF='../人物/董卓.html' class='wise-wiki-link user-link-people' title='董卓'>卓</A>再三稱謝。 <A HREF='../人物/王允.html' class='wise-wiki-link user-link-people' title='王允'>允</A>即命備氈車，先將<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>送到相府。 <A HREF='../人物/董卓.html' class='wise-wiki-link user-link-people' title='董卓'>卓</A>亦起身告辭。 <A HREF='../人物/王允.html' class='wise-wiki-link user-link-people' title='王允'>允</A>親送<A HREF='../人物/董卓.html' class='wise-wiki-link user-link-people' title='董卓'>董卓</A>直到相府，然後辭回。乘馬而行，不到半路，只見兩行紅燈照道，<A HREF='../人物/呂布.html' class='wise-wiki-link user-link-people' title='呂布'>呂布</A>騎馬執戟而來，正與<A HREF='../人物/王允.html' class='wise-wiki-link user-link-people' title='王允'>王允</A>撞見，便勒住馬，一把揪住衣襟，厲聲問曰：“<A HREF='../人物/王允.html' class='wise-wiki-link user-link-people' title='王允'>司徒</A>既以<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>許<A HREF='../人物/呂布.html' class='wise-wiki-link user-link-people' title='呂布'>我</A>，今又送與<A HREF='../人物/董卓.html' class='wise-wiki-link user-link-people' title='董卓'>太師</A>，何相戲耶？”<A HREF='../人物/王允.html' class='wise-wiki-link user-link-people' title='王允'>允</A>急止之曰：“此非說話處，且請到草捨去。”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>布</A>同<A HREF='../人物/王允.html' class='wise-wiki-link user-link-people' title='王允'>允</A>到家，下馬入後堂。敘禮畢，<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/呂布.html' class='wise-wiki-link user-link-people' title='呂布'>將軍</A>何故怪<A HREF='../人物/王允.html' class='wise-wiki-link user-link-people' title='王允'>老夫</A>？”<A HREF='../人物/呂布.html' class='wise-wiki-link user-link-people' title='呂布'>布</A>曰：“有人報我，說<A HREF='../人物/王允.html' class='wise-wiki-link user-link-people' title='王允'>你</A>把氈車送<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>入相府，是何緣故？”<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/呂布.html' class='wise-wiki-link user-link-people' title='呂布'>將軍</A>原來不知！昨日<A HREF='../人物/董卓.html' class='wise-wiki-link user-link-people' title='董卓'>太師</A>在朝堂中，對<A HREF='../人物/王允.html' class='wise-wiki-link user-link-people' title='王允'>老夫</A>說：‘我有一事，要到<A HREF='../人物/王允.html' class='wise-wiki-link user-link-people' title='王允'>你</A>家。’<A HREF='../人物/王允.html' class='wise-wiki-link user-link-people' title='王允'>允</A>因此準備，等候<A HREF='../人物/董卓.html' class='wise-wiki-link user-link-people' title='董卓'>太師</A>。飲酒中間說：‘<A HREF='../人物/董卓.html' class='wise-wiki-link user-link-people' title='董卓'>我</A>聞<A HREF='../人物/王允.html' class='wise-wiki-link user-link-people' title='王允'>你</A>有一女，名喚<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>，已許吾兒<A HREF='../人物/呂布.html' class='wise-wiki-link user-link-people' title='呂布'>奉先</A>。<A HREF='../人物/董卓.html' class='wise-wiki-link user-link-people' title='董卓'>我</A>恐<A HREF='../人物/王允.html' class='wise-wiki-link user-link-people' title='王允'>你</A>言未準，特來相求，並請一見。’<A HREF='../人物/王允.html' class='wise-wiki-link user-link-people' title='王允'>老夫</A>不敢有違，隨引<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>出拜<A HREF='../人物/董卓.html' class='wise-wiki-link user-link-people' title='董卓'>公公</A>。<A HREF='../人物/董卓.html' class='wise-wiki-link user-link-people' title='董卓'>太師</A>曰：‘今日良辰，<A HREF='../人物/董卓.html' class='wise-wiki-link user-link-people' title='董卓'>吾</A>即當取此<A HREF='../人物/貂蟬.html' class='wise-wiki-link user-link-people' title='貂蟬'>女</A>回去，配與<A HREF='../人物/呂布.html' class='wise-wiki-link user-link-people' title='呂布'>奉先</A>。’<A HREF='../人物/呂布.html' class='wise-wiki-link user-link-people' title='呂布'>將軍</A>試思，<A HREF='../人物/董卓.html' class='wise-wiki-link user-link-people' title='董卓'>太師</A>親臨，<A HREF='../人物/王允.html' class='wise-wiki-link user-link-people' title='王允'>老夫</A>焉敢推阻？”<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/王允.html' class='wise-wiki-link user-link-people' title='王允'>司徒</A>少罪。<A HREF='../人物/呂布.html' class='wise-wiki-link user-link-people' title='呂布'>布</A>一時錯見，來日自當負荊。”<A HREF='../人物/王允.html' class='wise-wiki-link user-link-people' title='王允'>允</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>小女</A>稍有妝奩，待過<A HREF='../人物/呂布.html' class='wise-wiki-link user-link-people' title='呂布'>將軍</A>府下，便當送至。”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>布</A>謝去。次日，<A HREF='../人物/呂布.html' class='wise-wiki-link user-link-people' title='呂布'>呂布</A>在府中打聽，絕不聞音耗。 <A HREF='../人物/呂布.html' class='wise-wiki-link user-link-people' title='呂布'>布</A>迳入堂中，尋問諸侍妾。待妾對曰：“夜來<A HREF='../人物/董卓.html' class='wise-wiki-link user-link-people' title='董卓'>太師</A>與<A HREF='../人物/貂蟬.html' class='wise-wiki-link user-link-people' title='貂蟬'>新人</A>共寢，至今未起。”<A HREF='../人物/呂布.html' class='wise-wiki-link user-link-people' title='呂布'>布</A>大怒，潛入<A HREF='../人物/董卓.html' class='wise-wiki-link user-link-people' title='董卓'>卓</A>臥房後窺探。時<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>起於窗下梳頭；忽見窗外池中照一人影，極長大，頭戴束髮冠；偷眼視之，正是<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>故蹙雙眉，做憂愁不樂之態，復以香羅頻拭眼淚。 <A HREF='../人物/呂布.html' class='wise-wiki-link user-link-people' title='呂布'>呂布</A>窺視良久，乃出；少頃，又入。 <A HREF='../人物/董卓.html' class='wise-wiki-link user-link-people' title='董卓'>卓</A>已坐於中堂，見<A HREF='../人物/呂布.html' class='wise-wiki-link user-link-people' title='呂布'>布</A>來，問曰：“外面無事乎？”<A HREF='../人物/呂布.html' class='wise-wiki-link user-link-people' title='呂布'>布</A>曰：“無事。”侍立<A HREF='../人物/董卓.html' class='wise-wiki-link user-link-people' title='董卓'>卓</A>側。 <A HREF='../人物/董卓.html' class='wise-wiki-link user-link-people' title='董卓'>卓</A>方食，<A HREF='../人物/呂布.html' class='wise-wiki-link user-link-people' title='呂布'>布</A>偷目竊望，見繡簾內一<A HREF='../人物/貂蟬.html' class='wise-wiki-link user-link-people' title='貂蟬'>女子</A>往來觀覷，微露半面，以目送情。 <A HREF='../人物/呂布.html' class='wise-wiki-link user-link-people' title='呂布'>布</A>知是<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>，神魂飄蕩。 <A HREF='../人物/董卓.html' class='wise-wiki-link user-link-people' title='董卓'>卓</A>見<A HREF='../人物/呂布.html' class='wise-wiki-link user-link-people' title='呂布'>布</A>如此光景，心中疑忌，曰：“<A HREF='../人物/呂布.html' class='wise-wiki-link user-link-people' title='呂布'>奉先</A>無事且退。”<A HREF='../人物/呂布.html' class='wise-wiki-link user-link-people' title='呂布'>布</A>怏怏而出。</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>董卓</A>自納<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>後，為色所迷，月餘不出理事。 <A HREF='../人物/董卓.html' class='wise-wiki-link user-link-people' title='董卓'>卓</A>偶染小疾，<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>衣不解帶，曲意逢迎，<A HREF='../人物/董卓.html' class='wise-wiki-link user-link-people' title='董卓'>卓</A>心愈喜。 <A HREF='../人物/呂布.html' class='wise-wiki-link user-link-people' title='呂布'>呂布</A>入內間安，正值<A HREF='../人物/董卓.html' class='wise-wiki-link user-link-people' title='董卓'>卓</A>睡。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>於床後探半身望<A HREF='../人物/呂布.html' class='wise-wiki-link user-link-people' title='呂布'>布</A>，以手指心，又以手指<A HREF='../人物/董卓.html' class='wise-wiki-link user-link-people' title='董卓'>董卓</A>，揮淚不止。 <A HREF='../人物/呂布.html' class='wise-wiki-link user-link-people' title='呂布'>布</A>心如碎。 <A HREF='../人物/董卓.html' class='wise-wiki-link user-link-people' title='董卓'>卓</A>朦朧雙目，見<A HREF='../人物/呂布.html' class='wise-wiki-link user-link-people' title='呂布'>布</A>注視床後，目不轉睛；回身一看，見<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>立於床後。 <A HREF='../人物/董卓.html' class='wise-wiki-link user-link-people' title='董卓'>卓</A>大怒，叱<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/呂布.html' class='wise-wiki-link user-link-people' title='呂布'>汝</A>敢戲吾<A HREF='../人物/貂蟬.html' class='wise-wiki-link user-link-people' title='貂蟬'>愛姬</A>耶！喚左右逐出，今後不許入堂。”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>呂布</A>怒恨而歸，路偶<A HREF='../人物/李儒.html' class='wise-wiki-link user-link-people' title='李儒'>李儒</A>，告知其故。 <A HREF='../人物/李儒.html' class='wise-wiki-link user-link-people' title='李儒'>儒</A>急入見<A HREF='../人物/董卓.html' class='wise-wiki-link user-link-people' title='董卓'>卓</A>曰：“<A HREF='../人物/董卓.html' class='wise-wiki-link user-link-people' title='董卓'>太師</A>欲取天下，何故以小過見責<A HREF='../人物/呂布.html' class='wise-wiki-link user-link-position' title='呂布'>溫侯</A>？倘彼心變，大事去矣。”<A HREF='../人物/董卓.html' class='wise-wiki-link user-link-people' title='董卓'>卓</A>曰：“奈何？”<A HREF='../人物/李儒.html' class='wise-wiki-link user-link-people' title='李儒'>儒</A>曰：“來朝喚入，賜以金帛，好言慰之，自然無事。”<A HREF='../人物/董卓.html' class='wise-wiki-link user-link-people' title='董卓'>卓</A>依言。次日，使人喚<A HREF='../人物/呂布.html' class='wise-wiki-link user-link-people' title='呂布'>布</A>入堂，慰之曰：“<A HREF='../人物/董卓.html' class='wise-wiki-link user-link-people' title='董卓'>吾</A>前日病中，心神恍惚，誤言傷<A HREF='../人物/呂布.html' class='wise-wiki-link user-link-people' title='呂布'>汝</A>，<A HREF='../人物/呂布.html' class='wise-wiki-link user-link-people' title='呂布'>汝</A>勿記心。”隨賜金十斤，錦二十疋。 <A HREF='../人物/呂布.html' class='wise-wiki-link user-link-people' title='呂布'>布</A>謝歸；然身雖在<A HREF='../人物/董卓.html' class='wise-wiki-link user-link-people' title='董卓'>卓</A>左右，心實係念<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>。</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>疾既愈，入朝議事。 <A HREF='../人物/呂布.html' class='wise-wiki-link user-link-people' title='呂布'>布</A>執戟相隨，見<A HREF='../人物/董卓.html' class='wise-wiki-link user-link-people' title='董卓'>卓</A>與<A HREF='../人物/劉協.html' class='wise-wiki-link user-link-people' title='劉協'>獻帝</A>共談，便乘間提戟出內門，上馬迳投相府來；系馬府前，提戟入後堂，尋見<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>。 <A HREF='../人物/貂蟬.html' class='wise-wiki-link user-link-people' title='貂蟬'>蟬</A>曰：“<A HREF='../人物/呂布.html' class='wise-wiki-link user-link-people' title='呂布'>汝</A>可去後園中鳳儀亭邊等<A HREF='../人物/貂蟬.html' class='wise-wiki-link user-link-people' title='貂蟬'>我</A>。”<A HREF='../人物/呂布.html' class='wise-wiki-link user-link-people' title='呂布'>布</A>提戟迳往，立於亭下曲欄之傍。良久，<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>分花拂柳而來，果然如月宮仙子，泣謂<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>我</A>雖非<A HREF='../人物/王允.html' class='wise-wiki-link user-link-people' title='王允'>王司徒</A>親女，然待之如己出。自見<A HREF='../人物/呂布.html' class='wise-wiki-link user-link-people' title='呂布'>將軍</A>，許侍箕帚，<A HREF='../人物/貂蟬.html' class='wise-wiki-link user-link-people' title='貂蟬'>妾</A>已生平願足；誰想<A HREF='../人物/董卓.html' class='wise-wiki-link user-link-people' title='董卓'>太師</A>起不良之心，將<A HREF='../人物/貂蟬.html' class='wise-wiki-link user-link-people' title='貂蟬'>妾</A>淫污。<A HREF='../人物/貂蟬.html' class='wise-wiki-link user-link-people' title='貂蟬'>妾</A>恨不即死；止因未與<A HREF='../人物/呂布.html' class='wise-wiki-link user-link-people' title='呂布'>將軍</A>一訣，故且忍辱偷生。今幸得見，<A HREF='../人物/貂蟬.html' class='wise-wiki-link user-link-people' title='貂蟬'>妾</A>願畢矣。此身已污，不得複事英雄；願死於<A HREF='../人物/呂布.html' class='wise-wiki-link user-link-people' title='呂布'>君</A>前，以明<A HREF='../人物/貂蟬.html' class='wise-wiki-link user-link-people' title='貂蟬'>妾</A>志！”言訖，手攀曲欄，望荷花池便跳。 <A HREF='../人物/呂布.html' class='wise-wiki-link user-link-people' title='呂布'>呂布</A>慌忙抱住，泣曰：“<A HREF='../人物/呂布.html' class='wise-wiki-link user-link-people' title='呂布'>我</A>知<A HREF='../人物/貂蟬.html' class='wise-wiki-link user-link-people' title='貂蟬'>汝</A>心久矣！只恨不能共語！”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>手扯<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>妾</A>今生不能與<A HREF='../人物/呂布.html' class='wise-wiki-link user-link-people' title='呂布'>君</A>為妻，願相期於來世。”<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/呂布.html' class='wise-wiki-link user-link-people' title='呂布'>我</A>今生不能以<A HREF='../人物/貂蟬.html' class='wise-wiki-link user-link-people' title='貂蟬'>汝</A>為妻，非英雄也！”<A HREF='../人物/貂蟬.html' class='wise-wiki-link user-link-people' title='貂蟬'>蟬</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>妾</A>度日如年，願<A HREF='../人物/呂布.html' class='wise-wiki-link user-link-people' title='呂布'>君</A>憐而救之。”<A HREF='../人物/呂布.html' class='wise-wiki-link user-link-people' title='呂布'>布</A>曰：“<A HREF='../人物/呂布.html' class='wise-wiki-link user-link-people' title='呂布'>我</A>今偷空而來，恐<A HREF='../人物/董卓.html' class='wise-wiki-link user-link-people' title='董卓'>老賊</A>見疑，必當速去。”<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>牽其衣曰：“<A HREF='../人物/呂布.html' class='wise-wiki-link user-link-people' title='呂布'>君</A>如此懼怕<A HREF='../人物/董卓.html' class='wise-wiki-link user-link-people' title='董卓'>老賊</A>，<A HREF='../人物/貂蟬.html' class='wise-wiki-link user-link-people' title='貂蟬'>妾</A>身無見天日之期矣！”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>布</A>立住曰：“容<A HREF='../人物/呂布.html' class='wise-wiki-link user-link-people' title='呂布'>我</A>徐圖良策。”語罷，提戟欲去。 <A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>曰：“<A HREF='../人物/貂蟬.html' class='wise-wiki-link user-link-people' title='貂蟬'>妾</A>在深閨，聞<A HREF='../人物/呂布.html' class='wise-wiki-link user-link-people' title='呂布'>將軍</A>之名，如雷灌耳，以為當世一人而已；誰想反受他人之製乎！”言訖，淚下如雨。 <A HREF='../人物/呂布.html' class='wise-wiki-link user-link-people' title='呂布'>布</A>羞慚滿面，重複倚戟，回身摟抱<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>，用好言安慰。兩個偎偎倚倚，不忍相離。</P>
<HR class='wise-wiki' />
<P class=wise-wiki>卻說<A HREF='../人物/董卓.html' class='wise-wiki-link user-link-people' title='董卓'>董卓</A>在殿上，回頭不見<A HREF='../人物/呂布.html' class='wise-wiki-link user-link-people' title='呂布'>呂布</A>，心中懷疑，連忙辭了<A HREF='../人物/劉協.html' class='wise-wiki-link user-link-people' title='劉協'>獻帝</A>，登車回府；見<A HREF='../人物/呂布.html' class='wise-wiki-link user-link-people' title='呂布'>布</A>馬係於府前；問門吏，吏答曰：“<A HREF='../人物/呂布.html' class='wise-wiki-link user-link-position' title='呂布'>溫侯</A>入後堂去了。”<A HREF='../人物/董卓.html' class='wise-wiki-link user-link-people' title='董卓'>卓</A>叱退左右，迳入後堂中，尋覓不見；喚<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>，<A HREF='../人物/貂蟬.html' class='wise-wiki-link user-link-people' title='貂蟬'>蟬</A>亦不見。急問侍妾，侍妾曰：“<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>在後園看花。”</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>尋入後園，正見<A HREF='../人物/呂布.html' class='wise-wiki-link user-link-people' title='呂布'>呂布</A>和<A HREF='../人物/貂蟬.html' class='wise-wiki-link user-link-people' title='貂蟬'>貂蟬</A>在鳳儀亭下共語，畫戟倚在一邊。 <A HREF='../人物/董卓.html' class='wise-wiki-link user-link-people' title='董卓'>卓</A>怒，大喝一聲。 <A HREF='../人物/呂布.html' class='wise-wiki-link user-link-people' title='呂布'>布</A>見<A HREF='../人物/董卓.html' class='wise-wiki-link user-link-people' title='董卓'>卓</A>至，大驚，回身便走。 <A HREF='../人物/董卓.html' class='wise-wiki-link user-link-people' title='董卓'>卓</A>搶了畫戟，挺著趕來。 <A HREF='../人物/呂布.html' class='wise-wiki-link user-link-people' title='呂布'>呂布</A>走得快，<A HREF='../人物/董卓.html' class='wise-wiki-link user-link-people' title='董卓'>卓</A>肥胖趕不上，擲戟刺<A HREF='../人物/呂布.html' class='wise-wiki-link user-link-people' title='呂布'>布</A>。 <A HREF='../人物/呂布.html' class='wise-wiki-link user-link-people' title='呂布'>布</A>打戟落地。 <A HREF='../人物/董卓.html' class='wise-wiki-link user-link-people' title='董卓'>卓</A>拾戟再趕，<A HREF='../人物/呂布.html' class='wise-wiki-link user-link-people' title='呂布'>布</A>已走遠。 <A HREF='../人物/董卓.html' class='wise-wiki-link user-link-people' title='董卓'>卓</A>趕出園門，<A HREF='../人物/李儒.html' class='wise-wiki-link user-link-people' title='李儒'>一人</A>飛奔前來，與<A HREF='../人物/董卓.html' class='wise-wiki-link user-link-people' title='董卓'>卓</A>胸膛相撞，<A HREF='../人物/董卓.html' class='wise-wiki-link user-link-people' title='董卓'>卓</A>倒於地。正是：</P>
<DIV class='wise-wiki-p user-poem'><P class='wise-wiki user-poem'>沖天怒氣高千丈，</P>
<P class='wise-wiki user-poem'>僕地肥軀做一堆。</P></DIV>
<P class=wise-wiki>未知<A HREF='../人物/李儒.html' class='wise-wiki-link user-link-people' title='李儒'>此人</A>是誰，且聽下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='007.html' class='navigator'>上一頁</A></SPAN> <SPAN class='navigator'><A HREF='009.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01311秒。</DIV></BODY>
</HTML>