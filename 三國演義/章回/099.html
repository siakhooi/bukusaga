<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第九十九回　諸葛亮大破魏兵　司馬懿入寇西蜀 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='098.html' class='navigator'>上一頁</A></SPAN> <SPAN class='navigator'><A HREF='100.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第九十九回　諸葛亮大破魏兵　司馬懿入寇西蜀</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='維基：諸葛亮北伐'>維基：諸葛亮北伐</A>
</UL></DIV></FIELDSET>


<P class=wise-wiki>蜀漢建興七年，夏四月，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>兵在祁山，分作三寨，專候魏兵。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>引兵到長安，<A HREF='../人物/張郃.html' class='wise-wiki-link user-link-people' title='張郃'>張郃</A>接見，備言前事。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>令<A HREF='../人物/張郃.html' class='wise-wiki-link user-link-people' title='張郃'>郃</A>為先鋒，<A HREF='../人物/戴陵.html' class='wise-wiki-link user-link-people' title='戴陵'>戴陵</A>為副將，引十萬兵到祁山，於渭水之南下寨。 <A HREF='../人物/郭淮.html' class='wise-wiki-link user-link-people' title='郭淮'>郭淮</A>、<A HREF='../人物/孫禮.html' class='wise-wiki-link user-link-people' title='孫禮'>孫禮</A>入寨參見。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>問曰：“汝等曾與蜀兵對陣否？”二人答曰：“未也。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“蜀兵千里而來，利在速戰；今來此不戰，必有謀也。隴西諸路，曾有信息否？”<A HREF='../人物/郭淮.html' class='wise-wiki-link user-link-people' title='郭淮'>淮</A>曰：“已有細作探知各郡十分用心，日夜提防，並無他事。只有武都、陰平二處，未曾回報。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“吾自差人與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>交戰。汝二人急從小路去救二郡，卻掩在蜀兵之後，彼必自亂矣。”</P>
<P class=wise-wiki>二人受計，引五千兵從隴西小路來救武都、陰平，就襲蜀兵之後。 <A HREF='../人物/郭淮.html' class='wise-wiki-link user-link-people' title='郭淮'>郭淮</A>於路謂<A HREF='../人物/孫禮.html' class='wise-wiki-link user-link-people' title='孫禮'>孫禮</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>仲達</A>比<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>如何？”<A HREF='../人物/孫禮.html' class='wise-wiki-link user-link-people' title='孫禮'>禮</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>勝<A HREF='../人物/司馬懿.html' class='wise-wiki-link user-link-people' title='司馬懿'>仲達</A>多矣。”<A HREF='../人物/郭淮.html' class='wise-wiki-link user-link-people' title='郭淮'>淮</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>雖勝，此一計足顯<A HREF='../人物/司馬懿.html' class='wise-wiki-link user-link-people' title='司馬懿'>仲達</A>有過人之智。蜀兵如正攻兩郡，我等自後抄到，彼豈不自亂乎？”</P>
<P class=wise-wiki>正言間，忽哨馬來報：“陰平已被<A HREF='../人物/王平.html' class='wise-wiki-link user-link-people' title='王平'>王平</A>打破了。武都已被<A HREF='../人物/姜維.html' class='wise-wiki-link user-link-people' title='姜維'>姜維</A>打破了。前離蜀兵不遠。”<A HREF='../人物/孫禮.html' class='wise-wiki-link user-link-people' title='孫禮'>禮</A>曰：“蜀兵既已打破了城池，如何陳兵於外？必有詐也，不如速退。”</P>
<P class=wise-wiki><A HREF='../人物/郭淮.html' class='wise-wiki-link user-link-people' title='郭淮'>郭淮</A>從之。方傳令教軍退時，忽然一聲炮響，山背後閃出一枝軍馬來，旗上大書“漢丞相<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>”；中央一輛四輪車，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>端坐於上；左有<A HREF='../人物/關興.html' class='wise-wiki-link user-link-people' title='關興'>關興</A>，右有<A HREF='../人物/張苞.html' class='wise-wiki-link user-link-people' title='張苞'>張苞</A>。 <A HREF='../人物/孫禮.html' class='wise-wiki-link user-link-people' title='孫禮'>孫</A>、<A HREF='../人物/郭淮.html' class='wise-wiki-link user-link-people' title='郭淮'>郭</A>二人見之，大驚。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“<A HREF='../人物/郭淮.html' class='wise-wiki-link user-link-people' title='郭淮'>郭淮</A>、<A HREF='../人物/孫禮.html' class='wise-wiki-link user-link-people' title='孫禮'>孫禮</A>休走！<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>之計，安能瞞得過<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>？他每日令人在前交戰，卻教汝等襲吾軍後。武都、陰平<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>已取了。汝二人不早來降，欲驅兵與<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>決戰耶？”</P>
<P class=wise-wiki><A HREF='../人物/郭淮.html' class='wise-wiki-link user-link-people' title='郭淮'>郭淮</A>、<A HREF='../人物/孫禮.html' class='wise-wiki-link user-link-people' title='孫禮'>孫禮</A>聽畢，大慌。忽報背後喊殺連天，<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/姜維.html' class='wise-wiki-link user-link-people' title='姜維'>姜維</A>引兵從後殺來。 <A HREF='../人物/關興.html' class='wise-wiki-link user-link-people' title='關興'>興</A>、<A HREF='../人物/張苞.html' class='wise-wiki-link user-link-people' title='張苞'>苞</A>二將，又引兵從前面殺來。兩面夾攻，魏兵大敗。 <A HREF='../人物/郭淮.html' class='wise-wiki-link user-link-people' title='郭淮'>郭</A>、<A HREF='../人物/孫禮.html' class='wise-wiki-link user-link-people' title='孫禮'>孫</A>二人棄馬爬山而走。 <A HREF='../人物/張苞.html' class='wise-wiki-link user-link-people' title='張苞'>張苞</A>望見，縱馬趕來；不期連人帶馬，跌入澗內。後軍急忙救起，頭已跌破，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令人送回成都養病。</P>
<P class=wise-wiki>卻說<A HREF='../人物/郭淮.html' class='wise-wiki-link user-link-people' title='郭淮'>郭</A>、<A HREF='../人物/孫禮.html' class='wise-wiki-link user-link-people' title='孫禮'>孫</A>二人走脫，回見<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>曰：“武都、陰平二郡已失。<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>伏於要路，前後攻殺，因此大敗，棄馬步行，方得逃回。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“非汝等之罪，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>智在吾先。可再引兵把守雍、郿二城，切勿出戰。吾自有破敵之策。”</P>
<P class=wise-wiki>二人拜辭而去。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>又喚<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>分付曰：“今<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>得了武都、陰平，必然撫百姓以安民心，不在營中矣。汝二人各引一万精兵，今夜起身，抄在蜀兵之後，一齊奮勇殺將過來；吾卻引軍在前布陣，只待蜀兵勢亂，吾大驅人馬，攻殺進去：兩軍並力可奪蜀寨也。若得此地山勢，破敵何難？”</P>
<P class=wise-wiki>二人受計引兵而去。 <A HREF='../人物/戴陵.html' class='wise-wiki-link user-link-people' title='戴陵'>戴陵</A>在左。 <A HREF='../人物/張郃.html' class='wise-wiki-link user-link-people' title='張郃'>張郃</A>在右，各取小路進發，深入蜀兵之後。三更時分，來到大路，兩軍相遇，合兵一處，卻從蜀兵背後殺來。行不到三十里，前軍不行。 <A HREF='../人物/張郃.html' class='wise-wiki-link user-link-people' title='張郃'>張</A>、<A HREF='../人物/戴陵.html' class='wise-wiki-link user-link-people' title='戴陵'>戴</A>二人自縱馬視之，只見數百輛草車，橫截去路。 <A HREF='../人物/張郃.html' class='wise-wiki-link user-link-people' title='張郃'>郃</A>曰：“此必有準備。可急取路而回。”</P>
<P class=wise-wiki>纏傳令退兵，只見滿山火光齊明，鼓聲大震，伏兵四下皆出，把二人圍住。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在祁山上大叫曰：“<A HREF='../人物/戴陵.html' class='wise-wiki-link user-link-people' title='戴陵'>戴陵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>可聽<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>言。<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>料<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>往武都、陰平撫民，不在營中，故令汝二人來劫吾寨，卻中<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>之計也。汝二人乃無名下將，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>不殺害，下馬早降！”<A HREF='../人物/張郃.html' class='wise-wiki-link user-link-people' title='張郃'>郃</A>大怒，指<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>而罵曰：“<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>乃<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>山野村夫</A>，侵吾大國境界，如何敢發此言！<A HREF='../人物/張郃.html' class='wise-wiki-link user-link-people' title='張郃'>吾</A>若捉住<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>時，碎屍萬段！”</P>
<P class=wise-wiki>言訖，縱馬挺槍，殺上山來。山上矢石如雨。 <A HREF='../人物/張郃.html' class='wise-wiki-link user-link-people' title='張郃'>郃</A>不能上山，乃拍馬舞槍，衝出重圍，無人敢當。蜀兵困<A HREF='../人物/戴陵.html' class='wise-wiki-link user-link-people' title='戴陵'>戴陵</A>在垓心。 <A HREF='../人物/張郃.html' class='wise-wiki-link user-link-people' title='張郃'>郃</A>殺出，不見<A HREF='../人物/戴陵.html' class='wise-wiki-link user-link-people' title='戴陵'>戴陵</A>，即奮勇翻身又殺入重圍，救出<A HREF='../人物/戴陵.html' class='wise-wiki-link user-link-people' title='戴陵'>戴陵</A>而回。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在山上，見<A HREF='../人物/張郃.html' class='wise-wiki-link user-link-people' title='張郃'>郃</A>在萬軍之中，往來衝突。英勇倍加，乃謂左右曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>當聞<A HREF='../人物/張飛.html' class='wise-wiki-link user-link-people' title='張飛'>張翼德</A><A HREF='070.html' class='wise-wiki-link user-link-chapter' title='第七十回　猛張飛智取瓦口隘　老黃忠計奪天蕩山'>大戰</A><A HREF='../人物/張郃.html' class='wise-wiki-link user-link-people' title='張郃'>張郃</A>，人皆驚懼。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今日見之，方知其勇也。若留下<A HREF='../人物/張郃.html' class='wise-wiki-link user-link-people' title='張郃'>此人</A>，必為蜀中之害。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>當除之。”遂收兵回營。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>引兵布成陣勢，只待蜀兵亂動，一齊攻之。忽見<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>狼狽而來，告曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>先如此提防，因此大敗而歸。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>真神人也！不如且退。”即傳令教大軍盡回本寨，堅守不出。</P>
<P class=wise-wiki>且說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大勝，所得器械、馬匹，不計其數，乃引大軍回寨。每日令<A HREF='../人物/魏延.html' class='wise-wiki-link user-link-people' title='魏延'>魏延</A>挑戰，魏兵不出。一連半月，不曾交戰。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>正在帳中議事，忽報<A HREF='../人物/劉禪.html' class='wise-wiki-link user-link-people' title='劉禪'>天子</A>使侍中<A HREF='../人物/費禕.html' class='wise-wiki-link user-link-people' title='費禕'>費禕</A>齊詔至。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>接入營中，焚香禮畢，開詔讀曰：</P>
<DIV class='wise-wiki-p user-letter'><P class='wise-wiki user-letter'><A HREF='095.html' class='wise-wiki-link user-link-chapter' title='第九十五回　馬謖拒諫失街亭　武侯彈琴退仲達'>街亭之失</A>，咎由<A HREF='../人物/馬謖.html' class='wise-wiki-link user-link-people' title='馬謖'>馬謖</A>；而<A HREF='../人物/諸葛亮.html' class='wise-wiki-link user-link-people' title='諸葛亮'>君</A>引愆，深自貶抑。重違<A HREF='../人物/諸葛亮.html' class='wise-wiki-link user-link-people' title='諸葛亮'>君</A>意，聽順所守。 <A HREF='098.html' class='wise-wiki-link user-link-chapter' title='第九十八回　追漢軍王雙受誅　襲陳倉武侯取勝'>前年耀師</A>，馘斬<A HREF='../人物/王雙.html' class='wise-wiki-link user-link-people' title='王雙'>王雙</A>；今歲爰徵，<A HREF='../人物/郭淮.html' class='wise-wiki-link user-link-people' title='郭淮'>郭淮</A>遁走；降集氐、羌，復興二郡：威震兇暴，功勳顯然。方今天下騷擾，元惡未梟，<A HREF='../人物/諸葛亮.html' class='wise-wiki-link user-link-people' title='諸葛亮'>君</A>受大任，幹國之重，而久自抑損，非所以光揚洪烈矣。今復<A HREF='../人物/諸葛亮.html' class='wise-wiki-link user-link-people' title='諸葛亮'>君</A>丞相，<A HREF='../人物/諸葛亮.html' class='wise-wiki-link user-link-people' title='諸葛亮'>君</A>其勿辭！</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽詔畢，謂<A HREF='../人物/費禕.html' class='wise-wiki-link user-link-people' title='費禕'>費禕</A>曰：“吾國事未成，安可複丞相之職？”堅辭不受。 <A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>若不受職，拂了<A HREF='../人物/劉禪.html' class='wise-wiki-link user-link-people' title='劉禪'>天子</A>之意，又冷淡了將士之心。宜且權受。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>方才拜受。 <A HREF='../人物/費禕.html' class='wise-wiki-link user-link-people' title='費禕'>禕</A>辭去。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>見<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>不出，思得一計，傳令教各處皆拔寨而起。當有細作報知<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>退兵了。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>必有大謀，不可輕動。<A HREF='../人物/張郃.html' class='wise-wiki-link user-link-people' title='張郃'>張郃</A>曰：“此必因糧盡而回，如何不追？ ”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“吾料<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>上年大收，今又麥熟，糧草豐足；雖然轉運艱難，亦可支吾半載，安肯便走？彼見吾連日不戰，故作此計引誘。可令人遠遠哨之。 ”</P>
<P class=wise-wiki>軍士探知，回報說：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>離此三十里下寨。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“吾料孔明果不走。且堅守寨柵，不可輕進。”住了旬日，絕無音信，並不見蜀將來戰。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>再令人哨探，回報說：“蜀兵已起營去了。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>未信，乃更換衣服，雜在軍中，親自來看，果見蜀兵又退三十里下寨。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>回營謂<A HREF='../人物/張郃.html' class='wise-wiki-link user-link-people' title='張郃'>張郃</A>曰：“此乃<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之計也，不可追趕。”</P>
<P class=wise-wiki>又住了旬日，再令人哨探。回報說：“蜀兵又退三十里下寨。”<A HREF='../人物/張郃.html' class='wise-wiki-link user-link-people' title='張郃'>郃</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>用緩兵計，漸退漢中，<A HREF='../人物/司馬懿.html' class='wise-wiki-link user-link-people' title='司馬懿'>都督</A>何故懷疑，不早追之？<A HREF='../人物/張郃.html' class='wise-wiki-link user-link-people' title='張郃'>郃</A>願往決一戰！”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>詭計極多，倘有差失，喪吾軍之銳氣。不可輕進。”<A HREF='../人物/張郃.html' class='wise-wiki-link user-link-people' title='張郃'>郃</A>曰：“某去若敗，甘當軍令。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“既汝要去，可分兵兩枝。汝引一枝先行，須要奮力死戰﹔吾隨後接應，以防伏兵。汝次日先進，到半途駐紮，後日交戰，使兵力不乏。”</P>
<P class=wise-wiki>遂分兵已畢。次日，<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>引副將數十員、精兵三萬，奮勇先進，到中途下寨。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>留下許多軍馬守寨，只引五千精兵，隨後進發。原來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>密令人哨探，見魏兵半路而歇。是夜，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚眾將商議曰：“今魏兵來追，必以死戰，汝等須以一當十，吾以伏兵截其後，非智勇之將，不可當此任”。</P>
<P class=wise-wiki>言訖，以目視<A HREF='../人物/魏延.html' class='wise-wiki-link user-link-people' title='魏延'>魏延</A>。 <A HREF='../人物/魏延.html' class='wise-wiki-link user-link-people' title='魏延'>延</A>低頭不語。 <A HREF='../人物/王平.html' class='wise-wiki-link user-link-people' title='王平'>王平</A>出曰：“某願當之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若有失，如何？”<A HREF='../人物/王平.html' class='wise-wiki-link user-link-people' title='王平'>平</A>曰：“願當軍令。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歎曰：“<A HREF='../人物/王平.html' class='wise-wiki-link user-link-people' title='王平'>王平</A>肯捨身親冒矢石，真忠臣也！雖然如此，奈魏兵分兩枝前後而來，斷吾伏兵在中，<A HREF='../人物/王平.html' class='wise-wiki-link user-link-people' title='王平'>平</A>縱然智勇，只可當一頭，豈可分身兩處？須再得一將同去為妙。怎奈軍中再無捨死當先之人！”</P>
<P class=wise-wiki>言未畢，<A HREF='../人物/張翼.html' class='wise-wiki-link user-link-people' title='張翼'>一將</A>出曰：“某願往！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/張翼.html' class='wise-wiki-link user-link-people' title='張翼'>張翼</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/張郃.html' class='wise-wiki-link user-link-people' title='張郃'>張郃</A>乃魏之名將，有萬夫不當之勇，汝非敵手。”<A HREF='../人物/張翼.html' class='wise-wiki-link user-link-people' title='張翼'>翼</A>曰：“若有失事，願獻首於帳下。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“汝既敢去，可與<A HREF='../人物/王平.html' class='wise-wiki-link user-link-people' title='王平'>王平</A>各引一万精兵伏於山谷中﹔只待魏兵趕上，任他過盡，汝等卻引伏兵從後掩殺。若<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>隨後趕來，卻分兵兩頭：<A HREF='../人物/張翼.html' class='wise-wiki-link user-link-people' title='張翼'>張翼</A>引一軍當住後隊，<A HREF='../人物/王平.html' class='wise-wiki-link user-link-people' title='王平'>王平</A>引一軍截其前隊。兩軍須要死戰，吾自有別計相助。”</P>
<P class=wise-wiki>二人受計引兵而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又喚<A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/廖化.html' class='wise-wiki-link user-link-people' title='廖化'>廖化</A>分付曰：“與汝二人一個錦囊，引三千精兵，偃旗息鼓，伏於前山之上。如見魏兵圍住<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>，十分危急，不必去救，只開錦囊看視，自有解危之策。”</P>
<P class=wise-wiki>二人受計引兵而去。又令<A HREF='../人物/吳班.html' class='wise-wiki-link user-link-people' title='吳班'>吳班</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>四將，附耳分付曰：“如來日魏兵到，銳氣正盛，不可便迎，且戰且走。只看<A HREF='../人物/關興.html' class='wise-wiki-link user-link-people' title='關興'>關興</A>引兵來掠陣之時，汝等便回軍趕殺，吾自有兵接應。”</P>
<P class=wise-wiki>四將受計引兵而去。又喚<A HREF='../人物/關興.html' class='wise-wiki-link user-link-people' title='關興'>關興</A>分付曰：“汝引五千精兵，伏於山谷﹔只看山上紅旗颭動，卻引兵殺出。”<A HREF='../人物/關興.html' class='wise-wiki-link user-link-people' title='關興'>興</A>受計引兵而去。</P>
<P class=wise-wiki>卻說<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>領兵前來，驟如風雨。 <A HREF='../人物/馬忠.html' class='wise-wiki-link user-link-people' title='馬忠'>馬忠</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>、<A HREF='../人物/吳班.html' class='wise-wiki-link user-link-people' title='吳班'>吳班</A>四將接著，出馬交鋒。 <A HREF='../人物/張郃.html' class='wise-wiki-link user-link-people' title='張郃'>張郃</A>大怒，驅兵追殺。蜀兵且戰且走，魏兵追趕約有二十餘里，時值六月天氣，十分炎熱，人馬汗如潑水。走到五十里外，魏兵盡皆氣喘。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在山上把紅旗一招，<A HREF='../人物/關興.html' class='wise-wiki-link user-link-people' title='關興'>關興</A>引兵殺出。 <A HREF='../人物/馬忠.html' class='wise-wiki-link user-link-people' title='馬忠'>馬忠</A>等四將，一齊引兵掩殺回來。 <A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>死戰不退。忽然喊聲大震，兩路軍殺出，乃<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>也。各奮勇追殺，截其後路。 <A HREF='../人物/張郃.html' class='wise-wiki-link user-link-people' title='張郃'>郃</A>大叫眾將曰：“汝等到此，不決一死戰，更待何時！”魏兵奮力衝突，不得脫身。忽然背後鼓角喧天，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>自領精兵殺到。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>指揮眾將，把<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>圍在垓心。 <A HREF='../人物/張翼.html' class='wise-wiki-link user-link-people' title='張翼'>翼</A>大呼曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>神人也！計已算定，必有良謀。吾等當決一死戰！”即分兵兩路：<A HREF='../人物/王平.html' class='wise-wiki-link user-link-people' title='王平'>平</A>引一軍截住<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>，<A HREF='../人物/張翼.html' class='wise-wiki-link user-link-people' title='張翼'>翼</A>引一軍力當<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>。兩頭死戰，叫殺連天。</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/廖化.html' class='wise-wiki-link user-link-people' title='廖化'>廖化</A>在山上探望，見魏兵勢大，蜀兵力危，漸漸抵當不住。 <A HREF='../人物/姜維.html' class='wise-wiki-link user-link-people' title='姜維'>維</A>謂<A HREF='../人物/廖化.html' class='wise-wiki-link user-link-people' title='廖化'>化</A>曰：“如此危急，可開錦囊看計。”二人拆開視之，內書云：</P>
<DIV class='wise-wiki-p user-letter'><P class='wise-wiki user-letter'>“若<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>兵來圍<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>至急，汝二人可分兵兩枝，竟襲<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>之營，<A HREF='../人物/司馬懿.html' class='wise-wiki-link user-link-people' title='司馬懿'>懿</A>必急退，汝可乘亂攻之。營雖不得，可獲全勝。”</P></DIV>
<P class=wise-wiki>二人大喜，即分兵兩路，迳向<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>營中而去。</P>
<P class=wise-wiki>原來<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>亦恐中<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之計，沿途不住的令人傳報。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>正催戰間，忽流星馬飛報，言蜀兵兩路迳取大寨去了。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚失色，乃謂眾將曰：“<A HREF='../人物/司馬懿.html' class='wise-wiki-link user-link-people' title='司馬懿'>吾</A>料<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>有計，汝等不信，勉強追來，卻誤了大事！”即提兵急回。軍心惶惶亂走。 <A HREF='../人物/張翼.html' class='wise-wiki-link user-link-people' title='張翼'>張翼</A>隨後掩殺，魏兵大敗。 <A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/戴陵.html' class='wise-wiki-link user-link-people' title='戴陵'>戴陵</A>見勢孤，亦望山僻小路而走，蜀兵大勝。背後<A HREF='../人物/關興.html' class='wise-wiki-link user-link-people' title='關興'>關興</A>引兵接應諸路。</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>大敗一陣，奔入寨時，蜀兵已自回去。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>收聚敗軍，責罵諸將曰：“汝等不知兵法，只憑血氣之勇，強欲出戰，致有此敗。今後切不許妄動，再有不遵，決正軍法！”眾皆羞慚而退。這一陣，魏軍死者極多，魏將遺棄馬匹器械無數。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>收得勝軍馬入寨，又欲起兵進取。忽報有人自成都來，說<A HREF='../人物/張苞.html' class='wise-wiki-link user-link-people' title='張苞'>張苞</A>身死。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聞知，放聲大哭，口中吐血，昏絕於地。眾人救醒。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自此得病臥床不起。諸將無不感激。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>悍勇張苞欲建功，</P>
<P class='wise-wiki user-poem'>可憐天不助英雄！</P>
<P class='wise-wiki user-poem'>武侯淚向西風灑，</P>
<P class='wise-wiki user-poem'>為念無人佐鞠躬。</P></DIV>
<P class=wise-wiki>旬日之後，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚<A HREF='../人物/董厥.html' class='wise-wiki-link user-link-people' title='董厥'>董厥</A>、<A HREF='../人物/樊建.html' class='wise-wiki-link user-link-people' title='樊建'>樊建</A>等入帳分付曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>自覺昏沉，不能理事；不如且回漢中養病，再作良圖。汝等切勿走洩，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>若知，必來攻擊。”遂傳號令，教當夜暗暗拔寨，皆回漢中。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>去了五日，<A HREF='../人物/司馬懿.html' class='wise-wiki-link user-link-people' title='司馬懿'>懿</A>方得知，乃長歎曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>真有神出鬼沒之計，<A HREF='../人物/司馬懿.html' class='wise-wiki-link user-link-people' title='司馬懿'>吾</A>不能及也！”於是<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>留諸將在寨中，分兵守把各處隘口。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>自班師回。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>將大軍屯於漢中，自回成都養病；文武官僚出城迎接，送入丞相府中，<A HREF='../人物/劉禪.html' class='wise-wiki-link user-link-people' title='劉禪'>後主</A>御駕自來問病，命御醫調治，日漸痊可。</P>
<P class=wise-wiki>建興八年秋七月，魏都督<A HREF='../人物/曹真.html' class='wise-wiki-link user-link-people' title='曹真'>曹真</A>病可，乃上表說：</P>
<DIV class='wise-wiki-p user-letter'><P class='wise-wiki user-letter'>“蜀兵數次侵界，屢犯中原，若不剿除，後必為患。今時值秋涼，人馬安閒，正當征伐。<A HREF='../人物/曹真.html' class='wise-wiki-link user-link-people' title='曹真'>臣</A>願與<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>同領大軍，迳入漢中，殄滅奸黨，以清邊境。”</P></DIV>
<P class=wise-wiki><A HREF='../人物/曹叡.html' class='wise-wiki-link user-link-people' title='曹叡'>魏主</A>大喜，問侍中<A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“<A HREF='../人物/曹真.html' class='wise-wiki-link user-link-people' title='曹真'>子丹</A>勸<A HREF='../人物/曹叡.html' class='wise-wiki-link user-link-people' title='曹叡'>朕</A>伐蜀，如何？”<A HREF='../人物/劉曄.html' class='wise-wiki-link user-link-people' title='劉曄'>曄</A>奏曰：“<A HREF='../人物/曹真.html' class='wise-wiki-link user-link-people' title='曹真'>大將軍</A>之言是也。今若不剿除，後必為大患。<A HREF='../人物/曹叡.html' class='wise-wiki-link user-link-people' title='曹叡'>陛下</A>便可行之。”<A HREF='../人物/曹叡.html' class='wise-wiki-link user-link-people' title='曹叡'>睿</A>點頭。 <A HREF='../人物/劉曄.html' class='wise-wiki-link user-link-people' title='劉曄'>曄</A>出內回家，有眾大臣相探，問曰：“聞<A HREF='../人物/曹叡.html' class='wise-wiki-link user-link-people' title='曹叡'>天子</A>與<A HREF='../人物/劉曄.html' class='wise-wiki-link user-link-people' title='劉曄'>公</A>計議興兵伐蜀，此事如何？”<A HREF='../人物/劉曄.html' class='wise-wiki-link user-link-people' title='劉曄'>曄</A>應曰：“無此事也。蜀有山川之險，非可易圖，空費軍馬之勞，於國無益。”</P>
<P class=wise-wiki>眾官默然而退。 <A HREF='../人物/楊暨.html' class='wise-wiki-link user-link-people' title='楊暨'>楊暨</A>入內奏曰：“昨聞<A HREF='../人物/劉曄.html' class='wise-wiki-link user-link-people' title='劉曄'>劉曄</A>勸<A HREF='../人物/曹叡.html' class='wise-wiki-link user-link-people' title='曹叡'>陛下</A>伐蜀，今日與眾臣議，又言不可伐，是欺<A HREF='../人物/曹叡.html' class='wise-wiki-link user-link-people' title='曹叡'>陛下</A>也。<A HREF='../人物/曹叡.html' class='wise-wiki-link user-link-people' title='曹叡'>陛下</A>何不召而問之？”<A HREF='../人物/曹叡.html' class='wise-wiki-link user-link-people' title='曹叡'>睿</A>即召<A HREF='../人物/劉曄.html' class='wise-wiki-link user-link-people' title='劉曄'>劉曄</A>入內問曰：“<A HREF='../人物/劉曄.html' class='wise-wiki-link user-link-people' title='劉曄'>卿</A>勸<A HREF='../人物/曹叡.html' class='wise-wiki-link user-link-people' title='曹叡'>朕</A>伐蜀，今又言不可，何也？”<A HREF='../人物/劉曄.html' class='wise-wiki-link user-link-people' title='劉曄'>曄</A>曰：“<A HREF='../人物/劉曄.html' class='wise-wiki-link user-link-people' title='劉曄'>臣</A>細詳之，蜀不可伐。”<A HREF='../人物/曹叡.html' class='wise-wiki-link user-link-people' title='曹叡'>睿</A>大笑。少時，<A HREF='../人物/楊暨.html' class='wise-wiki-link user-link-people' title='楊暨'>楊暨</A>出內。 <A HREF='../人物/劉曄.html' class='wise-wiki-link user-link-people' title='劉曄'>曄</A>奏曰：“<A HREF='../人物/劉曄.html' class='wise-wiki-link user-link-people' title='劉曄'>臣</A>昨日勸<A HREF='../人物/曹叡.html' class='wise-wiki-link user-link-people' title='曹叡'>陛下</A>伐蜀，乃國之大事，豈可妄洩於人？夫兵者，詭道也：事未發，切宜秘之。”<A HREF='../人物/曹叡.html' class='wise-wiki-link user-link-people' title='曹叡'>睿</A>大悟曰：“<A HREF='../人物/劉曄.html' class='wise-wiki-link user-link-people' title='劉曄'>卿</A>言是也。”自此愈加敬重。</P>
<P class=wise-wiki>旬日內，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>入朝，<A HREF='../人物/曹叡.html' class='wise-wiki-link user-link-people' title='曹叡'>魏主</A>將<A HREF='../人物/曹真.html' class='wise-wiki-link user-link-people' title='曹真'>曹真</A>表奏之事，逐一言之。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>奏曰：“<A HREF='../人物/司馬懿.html' class='wise-wiki-link user-link-people' title='司馬懿'>臣</A>料東吳必不敢動兵，今日正可乘此去伐蜀。”<A HREF='../人物/曹叡.html' class='wise-wiki-link user-link-people' title='曹叡'>睿</A>即拜<A HREF='../人物/曹真.html' class='wise-wiki-link user-link-people' title='曹真'>曹真</A>為大司馬征西大都督，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>為大將軍征西副都督，<A HREF='../人物/劉曄.html' class='wise-wiki-link user-link-people' title='劉曄'>劉曄</A>為軍師。三人拜辭<A HREF='../人物/曹叡.html' class='wise-wiki-link user-link-people' title='曹叡'>魏主</A>，引四十萬大兵，前行至長安，迳奔劍閣，來取漢中。其餘<A HREF='../人物/郭淮.html' class='wise-wiki-link user-link-people' title='郭淮'>郭淮</A>、<A HREF='../人物/孫禮.html' class='wise-wiki-link user-link-people' title='孫禮'>孫禮</A>等，各取路而行。</P>
<P class=wise-wiki>漢中人報入成都。此時<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>病好多時，每日操練人馬，習學八陣之法，盡皆精熟，欲取中原；聽得這個消息，遂喚<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/王平.html' class='wise-wiki-link user-link-people' title='王平'>王平</A>分付曰：“汝二人先引一千兵去守陳倉故道，以當魏兵；<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>卻提大兵便來接應。”二人告曰：“人報魏軍四十萬，詐稱八十萬，聲勢甚大，如何只與一千兵去守隘口？倘魏兵大至，何以拒之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾欲多與，恐士卒辛苦耳。”</P>
<P class=wise-wiki><A HREF='../人物/張嶷.html' class='wise-wiki-link user-link-people' title='張嶷'>嶷</A>與<A HREF='../人物/王平.html' class='wise-wiki-link user-link-people' title='王平'>平</A>面面相覷，皆不敢去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若有疏失，非汝等之罪。不必多言，可疾去。”二人又哀告曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>欲殺某二人，就此請殺，只不敢去。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“何其愚也！<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>令汝等去，自有主見。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>昨夜仰觀天文，見畢星躔於太陰之分，此月內必有大雨淋漓。魏兵雖有四十萬，安敢深入險阻之地？因此不用多軍，決不受害。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>將大軍皆在漢中安居一月，待魏兵退，那時吾疾出以大兵掩之。以逸待勞，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>十萬之眾可勝魏兵四十萬也。”</P>
<P class=wise-wiki>二人聽畢，方大喜，拜辭而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>隨統大軍出漢中，傳令教各處隘口，預備乾柴草料細糧，俱夠一月人馬支用，以防秋雨；將大軍寬限一月，先給衣食，俟候出征。</P>
<P class=wise-wiki>卻說<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>同領大軍，迳到陳倉城內，不見一間房屋；尋土人問之，皆言<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回時放火燒毀。 <A HREF='../人物/曹真.html' class='wise-wiki-link user-link-people' title='曹真'>曹真</A>便要從陳倉道進發。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“不可輕進。我夜觀天文，見畢星躔於太陰之分，此月內必有大雨。若深入重地，或勝則可，倘有疏虞，人馬受苦，要退則難。且宜在城中搭起窩鋪住扎，以防陰雨。”</P>
<P class=wise-wiki><A HREF='../人物/曹真.html' class='wise-wiki-link user-link-people' title='曹真'>真</A>從其言。未及半月，天雨大降，淋漓不止。陳倉城外，平地水深三尺，軍器盡濕，人不得睡，晝夜不安。大雨連降三十日，馬無草料，死者無數，軍士怨聲不絕。傳入洛陽，<A HREF='../人物/曹叡.html' class='wise-wiki-link user-link-people' title='曹叡'>魏主</A>設壇，求晴不得。黃門侍郎<A HREF='../人物/王肅.html' class='wise-wiki-link user-link-people' title='王肅'>王肅</A>上疏曰：</P>
<DIV class='wise-wiki-p user-letter'><P class='wise-wiki user-letter'>前誌有之：“千里饋糧，士有飢色；樵蘇後爨，師不宿飽。”此謂平途之行軍者也。又況於深入險阻，鑿路而行，則其為勞，必相百倍也。今又加之以霖雨，山坡峻滑，眾逼而不展，糧遠而難繼，實行軍之大忌也。</P>
<P class='wise-wiki user-letter'>聞<A HREF='../人物/曹真.html' class='wise-wiki-link user-link-people' title='曹真'>曹真</A>發已踰月，而行未半谷，治道功大，戰士悉作：是彼偏得以逸待勞，乃兵家之所憚也。言之前代，則<A HREF='../人物/周武王.html' class='wise-wiki-link user-link-people' title='周武王'>武王</A>伐<A HREF='../人物/商紂王.html' class='wise-wiki-link user-link-people' title='商紂王'>紂</A>，出關而復還；論之近事，則武、文徵權，臨江而不濟：豈非順天知時，通於權變者哉？願<A HREF='../人物/曹叡.html' class='wise-wiki-link user-link-people' title='曹叡'>陛下</A>念水雨艱劇之故，休息士卒；後日有釁，乘時用之。所謂悅以犯難，民忘其死者也。</P></DIV>
<P class=wise-wiki><A HREF='../人物/曹叡.html' class='wise-wiki-link user-link-people' title='曹叡'>魏主</A>覽表，正在猶豫，<A HREF='../人物/楊阜.html' class='wise-wiki-link user-link-people' title='楊阜'>楊阜</A>、<A HREF='../人物/華歆.html' class='wise-wiki-link user-link-people' title='華歆'>華歆</A>亦上疏諫。 <A HREF='../人物/曹叡.html' class='wise-wiki-link user-link-people' title='曹叡'>魏主</A>即下詔，遣使詔<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>還朝。</P>
<P class=wise-wiki>卻說<A HREF='../人物/曹真.html' class='wise-wiki-link user-link-people' title='曹真'>曹真</A>與<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>商議曰：“今連陰三十日，軍無戰心，各有思歸之意，如何禁？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“不如且回。”<A HREF='../人物/曹真.html' class='wise-wiki-link user-link-people' title='曹真'>真</A>曰：“倘<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>追來，怎生退之？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“先伏兩軍斷後，方可退兵。”正議間，忽使命來召。二人遂將大軍前隊作後隊，後隊作前隊，徐徐而退。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>計算一月秋雨將盡，天尚未晴，自提一軍屯於城固，又傳令教大軍會於赤坡駐紮。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>升帳喚眾將言曰：“吾料魏兵必走，<A HREF='../人物/曹叡.html' class='wise-wiki-link user-link-people' title='曹叡'>魏主</A>必下詔來取<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>回兵。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>若追之，必有準備；不如任他且去，再作良圖。”忽<A HREF='../人物/王平.html' class='wise-wiki-link user-link-people' title='王平'>王平</A>令人報說魏兵已回。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>分付來人，傳與<A HREF='../人物/王平.html' class='wise-wiki-link user-link-people' title='王平'>王平</A>，不可追襲。 <A HREF='../人物/諸葛亮.html' class='wise-wiki-link user-link-people' title='諸葛亮'>吾</A>自有破魏兵之策。正是：</P>
<DIV class='wise-wiki-p user-poem'><P class='wise-wiki user-poem'>魏兵縱使能埋伏，</P>
<P class='wise-wiki user-poem'>漢相原來不肯追。</P></DIV>
<P class=wise-wiki>未知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>怎生破魏，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='098.html' class='navigator'>上一頁</A></SPAN> <SPAN class='navigator'><A HREF='100.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01158秒。</DIV></BODY>
</HTML>