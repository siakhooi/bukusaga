<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第二十九回　小霸王怒斬於吉　碧眼兒坐領江東 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='028.html' class='navigator'>上一頁</A></SPAN> <SPAN class='navigator'><A HREF='030.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第二十九回　小霸王怒斬於吉　碧眼兒坐領江東</H1>



<P class=wise-wiki>卻說<A HREF='../人物/孫策.html' class='wise-wiki-link user-link-people' title='孫策'>孫策</A>自霸江東，兵精糧足。建安四年，襲取廬江，敗<A HREF='../人物/劉勛.html' class='wise-wiki-link user-link-people' title='劉勛'>劉勛</A>，使<A HREF='../人物/虞翻.html' class='wise-wiki-link user-link-people' title='虞翻'>虞翻</A>馳檄豫章，豫章太守<A HREF='../人物/華歆.html' class='wise-wiki-link user-link-people' title='華歆'>華歆</A>投降。自此聲勢大振，乃遣<A HREF='../人物/張纮.html' class='wise-wiki-link user-link-people' title='張纮'>張纮</A>往許昌上表獻捷。 <A HREF='../人物/曹操.html' class='wise-wiki-link user-link-people' title='曹操'>曹操</A>知<A HREF='../人物/孫策.html' class='wise-wiki-link user-link-people' title='孫策'>孫策</A>強盛，歎曰：“獅兒難與爭鋒也！”遂以<A HREF='../人物/曹仁.html' class='wise-wiki-link user-link-people' title='曹仁'>曹仁</A>之女許配<A HREF='../人物/孫策.html' class='wise-wiki-link user-link-people' title='孫策'>孫策</A>幼弟<A HREF='../人物/孫匡.html' class='wise-wiki-link user-link-people' title='孫匡'>孫匡</A>，兩家結婚。留<A HREF='../人物/張纮.html' class='wise-wiki-link user-link-people' title='張纮'>張纮</A>在許昌。 <A HREF='../人物/孫策.html' class='wise-wiki-link user-link-people' title='孫策'>孫策</A>求為大司馬，<A HREF='../人物/曹操.html' class='wise-wiki-link user-link-people' title='曹操'>曹操</A>不許。 <A HREF='../人物/孫策.html' class='wise-wiki-link user-link-people' title='孫策'>策</A>恨之，常有襲許都之心。於是吳郡太守<A HREF='../人物/許貢.html' class='wise-wiki-link user-link-people' title='許貢'>許貢</A>，乃暗遣使赴許都，上書於<A HREF='../人物/曹操.html' class='wise-wiki-link user-link-people' title='曹操'>曹操</A>。其略曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/孫策.html' class='wise-wiki-link user-link-people' title='孫策'>孫策</A>驍勇，與<A HREF='../人物/項羽.html' class='wise-wiki-link user-link-people' title='項羽'>項籍</A>相似。朝廷宜外示榮寵，召還京師；不可使居外鎮，以為後患。</P></DIV>
<P class=wise-wiki>使者齎書渡江，被防江將士所獲，解赴<A HREF='../人物/孫策.html' class='wise-wiki-link user-link-people' title='孫策'>孫策</A>處。 <A HREF='../人物/孫策.html' class='wise-wiki-link user-link-people' title='孫策'>策</A>觀書大怒，斬其使，遣人假意請<A HREF='../人物/許貢.html' class='wise-wiki-link user-link-people' title='許貢'>許貢</A>議事。 <A HREF='../人物/許貢.html' class='wise-wiki-link user-link-people' title='許貢'>貢</A>至，<A HREF='../人物/孫策.html' class='wise-wiki-link user-link-people' title='孫策'>策</A>出書示之，叱曰：“<A HREF='../人物/許貢.html' class='wise-wiki-link user-link-people' title='許貢'>汝</A>欲送<A HREF='../人物/孫策.html' class='wise-wiki-link user-link-people' title='孫策'>我</A>於死地耶！”命武士絞殺之。 <A HREF='../人物/許貢.html' class='wise-wiki-link user-link-people' title='許貢'>貢</A>家屬皆逃散。有家客三人，欲為<A HREF='../人物/許貢.html' class='wise-wiki-link user-link-people' title='許貢'>許貢</A>報仇，恨無其便。一日，<A HREF='../人物/孫策.html' class='wise-wiki-link user-link-people' title='孫策'>孫策</A>引軍會獵於丹徒之西山，趕起一大鹿，<A HREF='../人物/孫策.html' class='wise-wiki-link user-link-people' title='孫策'>策</A>縱馬上山逐之。</P>
<P class=wise-wiki>正趕之間，只見樹林之內，有三個人持槍帶弓而立。 <A HREF='../人物/孫策.html' class='wise-wiki-link user-link-people' title='孫策'>策</A>勒馬問曰：“汝等何人？”答曰：“乃<A HREF='../人物/韓當.html' class='wise-wiki-link user-link-people' title='韓當'>韓當</A>軍士也。在此射鹿。”<A HREF='../人物/孫策.html' class='wise-wiki-link user-link-people' title='孫策'>策</A>方舉轡欲行，一人挺槍望<A HREF='../人物/孫策.html' class='wise-wiki-link user-link-people' title='孫策'>策</A>左腿便刺。 <A HREF='../人物/孫策.html' class='wise-wiki-link user-link-people' title='孫策'>策</A>大驚，急取佩劍從馬上砍去，劍刃忽墜，止存劍靶在手。一人早拈弓搭箭射來，正中<A HREF='../人物/孫策.html' class='wise-wiki-link user-link-people' title='孫策'>孫策</A>面頰。 <A HREF='../人物/孫策.html' class='wise-wiki-link user-link-people' title='孫策'>策</A>就拔面上箭，取弓回射放箭之人，應弦而倒。那二人舉槍向<A HREF='../人物/孫策.html' class='wise-wiki-link user-link-people' title='孫策'>孫策</A>亂搠，大叫曰：“我等是<A HREF='../人物/許貢.html' class='wise-wiki-link user-link-people' title='許貢'>許貢</A>家客，特來為<A HREF='../人物/許貢.html' class='wise-wiki-link user-link-people' title='許貢'>主人</A>報仇！”<A HREF='../人物/孫策.html' class='wise-wiki-link user-link-people' title='孫策'>策</A>別無器械，只以弓拒之，且拒且走。二人死戰不退。 <A HREF='../人物/孫策.html' class='wise-wiki-link user-link-people' title='孫策'>策</A>身被數槍，馬亦帶傷。</P>
<P class=wise-wiki>正危急之時，<A HREF='../人物/程普.html' class='wise-wiki-link user-link-people' title='程普'>程普</A>引數人至。 <A HREF='../人物/孫策.html' class='wise-wiki-link user-link-people' title='孫策'>孫策</A>大叫：“殺賊！”<A HREF='../人物/程普.html' class='wise-wiki-link user-link-people' title='程普'>程普</A>引眾齊上，將<A HREF='../人物/許貢.html' class='wise-wiki-link user-link-people' title='許貢'>許貢</A>家客砍為肉泥。看<A HREF='../人物/孫策.html' class='wise-wiki-link user-link-people' title='孫策'>孫策</A>時，血流滿面，被傷至重；乃以刀割袍，裹<A HREF='../人物/孫策.html' class='wise-wiki-link user-link-people' title='孫策'>其</A>傷處，救回吳會養病。後人有詩讚<A HREF='../人物/許貢.html' class='wise-wiki-link user-link-people' title='許貢'>許家</A>三客曰：</P>
<DIV class='wise-wiki-p user-poem'><P class='wise-wiki user-poem'>孫郎智勇冠江湄，</P>
<P class='wise-wiki user-poem'>射獵山中受困危。</P>
<P class='wise-wiki user-poem'>許客三人能死義，</P>
<P class='wise-wiki user-poem'>殺身豫讓未為奇。</P></DIV>
<P class=wise-wiki>卻說<A HREF='../人物/孫策.html' class='wise-wiki-link user-link-people' title='孫策'>孫策</A>受傷而回，使人尋請<A HREF='../人物/華佗.html' class='wise-wiki-link user-link-people' title='華佗'>華佗</A>醫治。不想<A HREF='../人物/華佗.html' class='wise-wiki-link user-link-people' title='華佗'>華佗</A>已往中原去了，止有徒弟在吳，命其治療。其徒曰：“箭頭有藥，毒已入骨。須靜養百日，方可無虞。若怒氣沖激，其瘡難治。”</P>
<P class=wise-wiki><A HREF='../人物/孫策.html' class='wise-wiki-link user-link-people' title='孫策'>孫策</A>為人最是性急，恨不得即日便愈。將息到二十餘日，忽聞<A HREF='../人物/張纮.html' class='wise-wiki-link user-link-people' title='張纮'>張纮</A>有使者自許昌回，<A HREF='../人物/孫策.html' class='wise-wiki-link user-link-people' title='孫策'>策</A>喚問之。使者曰：“<A HREF='../人物/曹操.html' class='wise-wiki-link user-link-people' title='曹操'>曹操</A>甚懼<A HREF='../人物/孫策.html' class='wise-wiki-link user-link-people' title='孫策'>主公</A>；其帳下謀士，亦俱敬服；惟有<A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>不服。”<A HREF='../人物/孫策.html' class='wise-wiki-link user-link-people' title='孫策'>策</A>曰：“<A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>曾有何說？”使者不敢言。 <A HREF='../人物/孫策.html' class='wise-wiki-link user-link-people' title='孫策'>策</A>怒，固問之。使者只得從實告曰：“<A HREF='../人物/郭嘉.html' class='wise-wiki-link user-link-people' title='郭嘉'>郭嘉</A>曾對<A HREF='../人物/曹操.html' class='wise-wiki-link user-link-people' title='曹操'>曹操</A>言：<A HREF='../人物/孫策.html' class='wise-wiki-link user-link-people' title='孫策'>主公</A>不足懼也。輕而無備，性急少謀，乃匹夫之勇耳；他日必死於小人之手。”<A HREF='../人物/孫策.html' class='wise-wiki-link user-link-people' title='孫策'>策</A>聞言，大怒曰：“<A HREF='../人物/郭嘉.html' class='wise-wiki-link user-link-people' title='郭嘉'>匹夫</A>安敢料<A HREF='../人物/孫策.html' class='wise-wiki-link user-link-people' title='孫策'>吾</A>！<A HREF='../人物/孫策.html' class='wise-wiki-link user-link-people' title='孫策'>吾</A>誓取許昌！”遂不待瘡愈，便欲商議出兵。 <A HREF='../人物/張昭.html' class='wise-wiki-link user-link-people' title='張昭'>張昭</A>諫曰：“醫者戒<A HREF='../人物/孫策.html' class='wise-wiki-link user-link-people' title='孫策'>主公</A>百日休動，今何因一時之忿，自輕萬乘之軀？”</P>
<P class=wise-wiki>正話間，忽報<A HREF='../人物/袁紹.html' class='wise-wiki-link user-link-people' title='袁紹'>袁紹</A>遣使<A HREF='../人物/陳震.html' class='wise-wiki-link user-link-people' title='陳震'>陳震</A>至。 <A HREF='../人物/孫策.html' class='wise-wiki-link user-link-people' title='孫策'>策</A>喚入問之。 <A HREF='../人物/陳震.html' class='wise-wiki-link user-link-people' title='陳震'>震</A>具言<A HREF='../人物/袁紹.html' class='wise-wiki-link user-link-people' title='袁紹'>袁紹</A>欲結東吳為外應，共攻<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/孫策.html' class='wise-wiki-link user-link-people' title='孫策'>策</A>大喜，即日會諸將於城樓上，設宴款待<A HREF='../人物/陳震.html' class='wise-wiki-link user-link-people' title='陳震'>陳震</A>。飲酒久間，忽見諸將互相耳語，紛紛下樓。 <A HREF='../人物/孫策.html' class='wise-wiki-link user-link-people' title='孫策'>策</A>怪問何故。左右曰：“有於神仙者，今從樓下過，諸將欲往拜之耳。”</P>
<P class=wise-wiki><A HREF='../人物/孫策.html' class='wise-wiki-link user-link-people' title='孫策'>策</A>起身憑欄觀之，見<A HREF='../人物/於吉.html' class='wise-wiki-link user-link-people' title='於吉'>一道人</A>，身披鶴氅，手攜藜杖，立於當道，百姓俱焚香伏道而拜。 <A HREF='../人物/孫策.html' class='wise-wiki-link user-link-people' title='孫策'>策</A>怒曰：“是何<A HREF='../人物/於吉.html' class='wise-wiki-link user-link-people' title='於吉'>妖人</A>？快與<A HREF='../人物/孫策.html' class='wise-wiki-link user-link-people' title='孫策'>我</A>擒來！”左右曰：“此人<A HREF='../人物/於吉.html' class='wise-wiki-link user-link-people' title='於吉'>姓於，名吉</A>。寓居東方，往來吳會。普施符水，救人萬病，無有不驗。當世呼為神仙，未可輕瀆。”<A HREF='../人物/孫策.html' class='wise-wiki-link user-link-people' title='孫策'>策</A>愈怒，喝令“速速擒來！違者斬！”</P>
<P class=wise-wiki>左右不得已，只得下樓，擁<A HREF='../人物/於吉.html' class='wise-wiki-link user-link-people' title='於吉'>於吉</A>至樓上。 <A HREF='../人物/孫策.html' class='wise-wiki-link user-link-people' title='孫策'>策</A>叱曰：“<A HREF='../人物/於吉.html' class='wise-wiki-link user-link-people' title='於吉'>狂道</A>怎敢煽惑人心！”<A HREF='../人物/於吉.html' class='wise-wiki-link user-link-people' title='於吉'>於吉</A>曰：“<A HREF='../人物/於吉.html' class='wise-wiki-link user-link-people' title='於吉'>貧道</A>乃瑯琊宮道士。<A HREF='../人物/劉保.html' class='wise-wiki-link user-link-people' title='劉保'>順帝</A>時曾入山採藥，得神書於水上，號曰太平青領道，凡百餘卷，皆治人疾病方術。<A HREF='../人物/於吉.html' class='wise-wiki-link user-link-people' title='於吉'>貧道</A>得之，惟務代天宣化，普救萬人。未曾取人毫釐之物，安得煽惑人心？”<A HREF='../人物/孫策.html' class='wise-wiki-link user-link-people' title='孫策'>策</A>曰：“<A HREF='../人物/於吉.html' class='wise-wiki-link user-link-people' title='於吉'>汝</A>毫不取人，衣服飲食，從何而得？<A HREF='../人物/於吉.html' class='wise-wiki-link user-link-people' title='於吉'>汝</A>即黃巾<A HREF='../人物/張角.html' class='wise-wiki-link user-link-people' title='張角'>張角</A>之流。今若不誅，必為後患！”叱左右斬之。 <A HREF='../人物/張昭.html' class='wise-wiki-link user-link-people' title='張昭'>張昭</A>諫曰：“<A HREF='../人物/於吉.html' class='wise-wiki-link user-link-people' title='於吉'>於道人</A>在江東數十年，並無過犯，不可殺害。”<A HREF='../人物/孫策.html' class='wise-wiki-link user-link-people' title='孫策'>策</A>曰：“此等妖人，<A HREF='../人物/孫策.html' class='wise-wiki-link user-link-people' title='孫策'>吾</A>殺<A HREF='../人物/於吉.html' class='wise-wiki-link user-link-people' title='於吉'>之</A>，何異屠豬狗！”</P>
<P class=wise-wiki>眾官皆苦諫，<A HREF='../人物/陳震.html' class='wise-wiki-link user-link-people' title='陳震'>陳震</A>亦勸。 <A HREF='../人物/孫策.html' class='wise-wiki-link user-link-people' title='孫策'>策</A>怒未息，命且囚於獄中。眾官俱散。 <A HREF='../人物/陳震.html' class='wise-wiki-link user-link-people' title='陳震'>陳震</A>自歸館驛安歇。 <A HREF='../人物/孫策.html' class='wise-wiki-link user-link-people' title='孫策'>孫策</A>歸府，早有內侍傳說此事與策母<A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>知道。 <A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>喚<A HREF='../人物/孫策.html' class='wise-wiki-link user-link-people' title='孫策'>孫策</A>入後堂，謂曰：“<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>聞<A HREF='../人物/孫策.html' class='wise-wiki-link user-link-people' title='孫策'>汝</A>將<A HREF='../人物/於吉.html' class='wise-wiki-link user-link-people' title='於吉'>於神仙</A>下於縲紲。<A HREF='../人物/於吉.html' class='wise-wiki-link user-link-people' title='於吉'>此人</A>多曾醫人疾病，軍民敬仰，不可加害。”<A HREF='../人物/孫策.html' class='wise-wiki-link user-link-people' title='孫策'>策</A>曰：“此乃<A HREF='../人物/於吉.html' class='wise-wiki-link user-link-people' title='於吉'>妖人</A>，能以妖術惑眾，不可不除！”<A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>再三勸解。 <A HREF='../人物/孫策.html' class='wise-wiki-link user-link-people' title='孫策'>策</A>曰：“<A HREF='../人物/吳太夫人.html' class='wise-wiki-link user-link-people' title='吳太夫人'>母親</A>勿聽外人妄言。<A HREF='../人物/孫策.html' class='wise-wiki-link user-link-people' title='孫策'>兒</A>自有區處。”乃出喚獄吏取<A HREF='../人物/於吉.html' class='wise-wiki-link user-link-people' title='於吉'>於吉</A>來問。原來獄吏皆敬信<A HREF='../人物/於吉.html' class='wise-wiki-link user-link-people' title='於吉'>於吉</A>，<A HREF='../人物/於吉.html' class='wise-wiki-link user-link-people' title='於吉'>吉</A>在獄中時，盡去其枷鎖；及<A HREF='../人物/孫策.html' class='wise-wiki-link user-link-people' title='孫策'>策</A>喚取，方帶枷鎖而出。</P>
<P class=wise-wiki><A HREF='../人物/孫策.html' class='wise-wiki-link user-link-people' title='孫策'>策</A>訪知大怒，痛責獄吏，仍將<A HREF='../人物/於吉.html' class='wise-wiki-link user-link-people' title='於吉'>於吉</A>械系下獄。 <A HREF='../人物/張昭.html' class='wise-wiki-link user-link-people' title='張昭'>張昭</A>等數十人，連名作狀，拜求<A HREF='../人物/孫策.html' class='wise-wiki-link user-link-people' title='孫策'>孫策</A>，乞保<A HREF='../人物/於吉.html' class='wise-wiki-link user-link-people' title='於吉'>於神仙</A>。 <A HREF='../人物/孫策.html' class='wise-wiki-link user-link-people' title='孫策'>策</A>曰：“公等皆讀書人，何不達理？昔交州有一刺史<A HREF='../人物/張津.html' class='wise-wiki-link user-link-people' title='張津'>張津</A>，聽信邪教，鼓瑟焚香，常以紅帕里頭，自稱可助出軍之威，後竟為敵軍所殺。此等事甚無益，諸君自未悟耳。<A HREF='../人物/孫策.html' class='wise-wiki-link user-link-people' title='孫策'>吾</A>欲殺<A HREF='../人物/於吉.html' class='wise-wiki-link user-link-people' title='於吉'>於吉</A>，正思禁邪覺迷也。”<A HREF='../人物/呂範.html' class='wise-wiki-link user-link-people' title='呂範'>呂範</A>曰：“<A HREF='../人物/呂範.html' class='wise-wiki-link user-link-people' title='呂範'>某</A>素知<A HREF='../人物/於吉.html' class='wise-wiki-link user-link-people' title='於吉'>於道人</A>能祈風禱雨。方今天旱，何不令<A HREF='../人物/於吉.html' class='wise-wiki-link user-link-people' title='於吉'>其</A>祈雨以贖罪？”<A HREF='../人物/孫策.html' class='wise-wiki-link user-link-people' title='孫策'>策</A>曰：“吾且看<A HREF='../人物/於吉.html' class='wise-wiki-link user-link-people' title='於吉'>此妖人</A>若何。”遂命於獄中取出<A HREF='../人物/於吉.html' class='wise-wiki-link user-link-people' title='於吉'>於吉</A>，開其枷鎖，令登壇求雨。</P>
<P class=wise-wiki><A HREF='../人物/於吉.html' class='wise-wiki-link user-link-people' title='於吉'>吉</A>領命，即沐浴更衣，取繩自縛於烈日之中。百姓觀者，填街塞巷。 <A HREF='../人物/於吉.html' class='wise-wiki-link user-link-people' title='於吉'>於吉</A>謂眾人曰：“<A HREF='../人物/於吉.html' class='wise-wiki-link user-link-people' title='於吉'>吾</A>求三尺甘霖，以救萬民，然<A HREF='../人物/於吉.html' class='wise-wiki-link user-link-people' title='於吉'>我</A>終不免一死。”眾人曰：“若有靈驗，<A HREF='../人物/孫策.html' class='wise-wiki-link user-link-people' title='孫策'>主公</A>必然敬服。”<A HREF='../人物/於吉.html' class='wise-wiki-link user-link-people' title='於吉'>於吉</A>曰：“氣數至此，恐不能逃。”</P>
<P class=wise-wiki>少頃，<A HREF='../人物/孫策.html' class='wise-wiki-link user-link-people' title='孫策'>孫策</A>親至壇中下令：若午時無雨，即焚死<A HREF='../人物/於吉.html' class='wise-wiki-link user-link-people' title='於吉'>於吉</A>。先令人堆積乾柴伺候。將及午時，狂風驟起。風過處，四下陰雲漸合。 <A HREF='../人物/孫策.html' class='wise-wiki-link user-link-people' title='孫策'>策</A>曰：“時已近午，空有陰雲，而無甘雨，正是<A HREF='../人物/於吉.html' class='wise-wiki-link user-link-people' title='於吉'>妖人</A>！”叱左右將<A HREF='../人物/於吉.html' class='wise-wiki-link user-link-people' title='於吉'>於吉</A>扛上柴堆，四下舉火，焰隨風起。忽見黑煙一道，衝上空中，一聲響亮，雷電齊發，大雨如注。頃刻之間，街市成河，溪澗皆滿，足有三尺甘雨。 <A HREF='../人物/於吉.html' class='wise-wiki-link user-link-people' title='於吉'>於吉</A>仰臥於柴堆之上，大喝一聲，雲收雨住，復見太陽。</P>
<P class=wise-wiki>於是眾官及百姓，共將<A HREF='../人物/於吉.html' class='wise-wiki-link user-link-people' title='於吉'>於吉</A>扶下柴堆，解去繩索，再拜稱謝。 <A HREF='../人物/孫策.html' class='wise-wiki-link user-link-people' title='孫策'>孫策</A>見官民俱羅拜於水中，不顧衣服，乃勃然大怒，叱曰：“晴雨乃天地之定數，<A HREF='../人物/於吉.html' class='wise-wiki-link user-link-people' title='於吉'>妖人</A>偶乘其便，你等何得如此惑亂！”掣寶劍令左右殺了<A HREF='../人物/於吉.html' class='wise-wiki-link user-link-people' title='於吉'>於吉</A>。眾官力諫。 <A HREF='../人物/孫策.html' class='wise-wiki-link user-link-people' title='孫策'>策</A>怒曰：“爾等皆欲從<A HREF='../人物/於吉.html' class='wise-wiki-link user-link-people' title='於吉'>於吉</A>造反耶！”眾官乃不敢復言。 <A HREF='../人物/孫策.html' class='wise-wiki-link user-link-people' title='孫策'>策</A>叱武士將<A HREF='../人物/於吉.html' class='wise-wiki-link user-link-people' title='於吉'>於吉</A>一刀斬頭落地。只見一道青氣，投東北去了。 <A HREF='../人物/孫策.html' class='wise-wiki-link user-link-people' title='孫策'>策</A>命將<A HREF='../人物/於吉.html' class='wise-wiki-link user-link-people' title='於吉'>其屍</A>號令於市，以正妖妄之罪。</P>
<P class=wise-wiki>是夜風雨交作，及曉不見了<A HREF='../人物/於吉.html' class='wise-wiki-link user-link-people' title='於吉'>於吉</A>屍首。守屍軍士報知<A HREF='../人物/孫策.html' class='wise-wiki-link user-link-people' title='孫策'>孫策</A>。 <A HREF='../人物/孫策.html' class='wise-wiki-link user-link-people' title='孫策'>策</A>怒，欲殺守屍軍士。忽見<A HREF='../人物/於吉.html' class='wise-wiki-link user-link-people' title='於吉'>一人</A>，從堂前徐步而來，視之，卻是<A HREF='../人物/於吉.html' class='wise-wiki-link user-link-people' title='於吉'>於吉</A>。 <A HREF='../人物/孫策.html' class='wise-wiki-link user-link-people' title='孫策'>策</A>大怒，正欲拔劍砍之，忽然昏倒於地。左右急救入臥內，半晌方蘇。 <A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>來視疾，謂<A HREF='../人物/孫策.html' class='wise-wiki-link user-link-people' title='孫策'>策</A>曰：“<A HREF='../人物/孫策.html' class='wise-wiki-link user-link-people' title='孫策'>吾兒</A>屈殺<A HREF='../人物/於吉.html' class='wise-wiki-link user-link-people' title='於吉'>神仙</A>，故招此禍。”<A HREF='../人物/孫策.html' class='wise-wiki-link user-link-people' title='孫策'>策</A>笑曰：“<A HREF='../人物/孫策.html' class='wise-wiki-link user-link-people' title='孫策'>兒</A>自幼隨<A HREF='../人物/孫堅.html' class='wise-wiki-link user-link-people' title='孫堅'>父</A>出征，殺人如麻，何曾有為禍之理？今殺<A HREF='../人物/於吉.html' class='wise-wiki-link user-link-people' title='於吉'>妖人</A>，正絕大禍，安得反為<A HREF='../人物/孫策.html' class='wise-wiki-link user-link-people' title='孫策'>我</A>禍？”<A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>曰：“因<A HREF='../人物/孫策.html' class='wise-wiki-link user-link-people' title='孫策'>汝</A>不信，以致如此；今可作好事以禳之。”<A HREF='../人物/孫策.html' class='wise-wiki-link user-link-people' title='孫策'>策</A>曰：“<A HREF='../人物/孫策.html' class='wise-wiki-link user-link-people' title='孫策'>吾</A>命在天，<A HREF='../人物/於吉.html' class='wise-wiki-link user-link-people' title='於吉'>妖人</A>決不能為禍，何必禳耶？”<A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>料勸不信，乃自令左右暗修善事禳解。</P>
<P class=wise-wiki>是夜三更，<A HREF='../人物/孫策.html' class='wise-wiki-link user-link-people' title='孫策'>策</A>臥於內宅，忽然陰風驟起，燈滅而復明。燈影之下，見<A HREF='../人物/於吉.html' class='wise-wiki-link user-link-people' title='於吉'>於吉</A>立於前。 <A HREF='../人物/孫策.html' class='wise-wiki-link user-link-people' title='孫策'>策</A>大喝曰：“<A HREF='../人物/孫策.html' class='wise-wiki-link user-link-people' title='孫策'>吾</A>平生誓誅妖妄，以靖天下！<A HREF='../人物/於吉.html' class='wise-wiki-link user-link-people' title='於吉'>汝</A>既為陰鬼，何敢近<A HREF='../人物/孫策.html' class='wise-wiki-link user-link-people' title='孫策'>我</A>！”取床頭劍擲之，忽然不見。 <A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>聞之，轉生憂悶。 <A HREF='../人物/孫策.html' class='wise-wiki-link user-link-people' title='孫策'>策</A>乃扶病強行，以寬<A HREF='../人物/吳太夫人.html' class='wise-wiki-link user-link-people' title='吳太夫人'>母</A>心。 <A HREF='../人物/吳太夫人.html' class='wise-wiki-link user-link-people' title='吳太夫人'>母</A>謂<A HREF='../人物/孫策.html' class='wise-wiki-link user-link-people' title='孫策'>策</A>曰：“聖人云：‘鬼神之為德，其盛矣乎！’又云：‘禱爾於上下神祇。’鬼神之事，不可不信。<A HREF='../人物/孫策.html' class='wise-wiki-link user-link-people' title='孫策'>汝</A>屈殺<A HREF='../人物/於吉.html' class='wise-wiki-link user-link-people' title='於吉'>於先生</A>，豈無報應？<A HREF='../人物/吳太夫人.html' class='wise-wiki-link user-link-people' title='吳太夫人'>吾</A>已令人設醮於郡之玉清觀內，<A HREF='../人物/孫策.html' class='wise-wiki-link user-link-people' title='孫策'>汝</A>可親往拜禱，自然安妥。”</P>
<P class=wise-wiki><A HREF='../人物/孫策.html' class='wise-wiki-link user-link-people' title='孫策'>策</A>不敢違<A HREF='../人物/吳太夫人.html' class='wise-wiki-link user-link-people' title='吳太夫人'>母</A>命，只得勉強乘轎至玉清觀。道士接入，請<A HREF='../人物/孫策.html' class='wise-wiki-link user-link-people' title='孫策'>策</A>焚香，<A HREF='../人物/孫策.html' class='wise-wiki-link user-link-people' title='孫策'>策</A>焚香而不謝。忽香爐中煙起不散，結成一座華蓋，上面端坐著<A HREF='../人物/於吉.html' class='wise-wiki-link user-link-people' title='於吉'>於吉</A>。 <A HREF='../人物/孫策.html' class='wise-wiki-link user-link-people' title='孫策'>策</A>怒，唾罵之；走離殿宇，又見<A HREF='../人物/於吉.html' class='wise-wiki-link user-link-people' title='於吉'>於吉</A>立於殿門，怒目視<A HREF='../人物/孫策.html' class='wise-wiki-link user-link-people' title='孫策'>策</A>。 <A HREF='../人物/孫策.html' class='wise-wiki-link user-link-people' title='孫策'>策</A>顧左右曰：“汝等見妖鬼否？”左右皆云：“未見。”<A HREF='../人物/孫策.html' class='wise-wiki-link user-link-people' title='孫策'>策</A>愈怒，拔佩劍望<A HREF='../人物/於吉.html' class='wise-wiki-link user-link-people' title='於吉'>於吉</A>擲去，一人中劍而倒。眾視之，乃前日動手殺<A HREF='../人物/於吉.html' class='wise-wiki-link user-link-people' title='於吉'>於吉</A>之小卒，被劍砍入腦袋，七竅流血而死。 <A HREF='../人物/孫策.html' class='wise-wiki-link user-link-people' title='孫策'>策</A>命扛出葬之。</P>
<P class=wise-wiki>比及出觀，又見<A HREF='../人物/於吉.html' class='wise-wiki-link user-link-people' title='於吉'>於吉</A>走入觀門來。 <A HREF='../人物/孫策.html' class='wise-wiki-link user-link-people' title='孫策'>策</A>曰：“此觀亦藏妖之所也！”遂坐於觀前，命武士五百人拆毀之。武士方上屋揭瓦，卻見<A HREF='../人物/於吉.html' class='wise-wiki-link user-link-people' title='於吉'>於吉</A>立於屋上，飛瓦擲地。 <A HREF='../人物/孫策.html' class='wise-wiki-link user-link-people' title='孫策'>策</A>大怒，傳令逐出本觀道士，放火燒毀殿宇。火起處，又見<A HREF='../人物/於吉.html' class='wise-wiki-link user-link-people' title='於吉'>於吉</A>立於火光之中。 <A HREF='../人物/孫策.html' class='wise-wiki-link user-link-people' title='孫策'>策</A>怒歸府，又見<A HREF='../人物/於吉.html' class='wise-wiki-link user-link-people' title='於吉'>於吉</A>立於府門前。 <A HREF='../人物/孫策.html' class='wise-wiki-link user-link-people' title='孫策'>策</A>乃不入府，隨點起三軍，出城外下寨，傳喚眾將商議，欲起兵助<A HREF='../人物/袁紹.html' class='wise-wiki-link user-link-people' title='袁紹'>袁紹</A>夾攻<A HREF='../人物/曹操.html' class='wise-wiki-link user-link-people' title='曹操'>曹操</A>。眾將俱曰：“<A HREF='../人物/孫策.html' class='wise-wiki-link user-link-people' title='孫策'>主公</A>玉體違和，未可輕動。且待平愈，出兵未遲。”</P>
<P class=wise-wiki>是夜<A HREF='../人物/孫策.html' class='wise-wiki-link user-link-people' title='孫策'>孫策</A>宿於寨內，又見<A HREF='../人物/於吉.html' class='wise-wiki-link user-link-people' title='於吉'>於吉</A>披髮而來。 <A HREF='../人物/孫策.html' class='wise-wiki-link user-link-people' title='孫策'>策</A>於帳中叱喝不絕。次日，<A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>傳令，召<A HREF='../人物/孫策.html' class='wise-wiki-link user-link-people' title='孫策'>策</A>回府。 <A HREF='../人物/孫策.html' class='wise-wiki-link user-link-people' title='孫策'>策</A>乃歸見<A HREF='../人物/吳太夫人.html' class='wise-wiki-link user-link-people' title='吳太夫人'>其母</A>。 <A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>見<A HREF='../人物/孫策.html' class='wise-wiki-link user-link-people' title='孫策'>策</A>形容憔悴，泣曰：“<A HREF='../人物/孫策.html' class='wise-wiki-link user-link-people' title='孫策'>兒</A>失形矣！”<A HREF='../人物/孫策.html' class='wise-wiki-link user-link-people' title='孫策'>策</A>即引鏡自照，果見形容十分瘦損，不覺失驚，顧左右曰：“<A HREF='../人物/孫策.html' class='wise-wiki-link user-link-people' title='孫策'>吾</A>奈何憔悴至此耶！”</P>
<P class=wise-wiki>言未己，忽見<A HREF='../人物/於吉.html' class='wise-wiki-link user-link-people' title='於吉'>於吉</A>立於鏡中。 <A HREF='../人物/孫策.html' class='wise-wiki-link user-link-people' title='孫策'>策</A>拍鏡大叫一聲，金瘡迸裂，昏絕於地。 <A HREF='../人物/吳太夫人.html' class='wise-wiki-link user-link-people' title='吳太夫人'>夫人</A>令扶入臥內。須臾甦醒，自歎曰：“<A HREF='../人物/孫策.html' class='wise-wiki-link user-link-people' title='孫策'>吾</A>不能複生矣！”隨召<A HREF='../人物/張昭.html' class='wise-wiki-link user-link-people' title='張昭'>張昭</A>等諸人，及弟<A HREF='../人物/孫權.html' class='wise-wiki-link user-link-people' title='孫權'>孫權</A>，至臥榻前，囑付曰：“天下方亂，以吳越之眾，三江之固，大可有為。<A HREF='../人物/張昭.html' class='wise-wiki-link user-link-people' title='張昭'>子佈</A>等幸善相<A HREF='../人物/孫權.html' class='wise-wiki-link user-link-people' title='孫權'>吾弟</A>。”乃取印綬與<A HREF='../人物/孫權.html' class='wise-wiki-link user-link-people' title='孫權'>孫權</A>曰：“若舉江東之眾，決機於兩陣之間，與天下爭衡，<A HREF='../人物/孫權.html' class='wise-wiki-link user-link-people' title='孫權'>卿</A>不如<A HREF='../人物/孫策.html' class='wise-wiki-link user-link-people' title='孫策'>我</A>；舉賢任能，使各盡力以保江東，<A HREF='../人物/孫策.html' class='wise-wiki-link user-link-people' title='孫策'>我</A>不如<A HREF='../人物/孫權.html' class='wise-wiki-link user-link-people' title='孫權'>卿</A>。<A HREF='../人物/孫權.html' class='wise-wiki-link user-link-people' title='孫權'>卿</A>宜念<A HREF='../人物/孫堅.html' class='wise-wiki-link user-link-people' title='孫堅'>父</A><A HREF='../人物/孫策.html' class='wise-wiki-link user-link-people' title='孫策'>兄</A>創業之艱難，善自圖之！”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大哭，拜受印綬。 <A HREF='../人物/孫策.html' class='wise-wiki-link user-link-people' title='孫策'>策</A>告<A HREF='../人物/吳太夫人.html' class='wise-wiki-link user-link-people' title='吳太夫人'>母</A>曰：“<A HREF='../人物/孫策.html' class='wise-wiki-link user-link-people' title='孫策'>兒</A>天年已盡，不能奉<A HREF='../人物/吳太夫人.html' class='wise-wiki-link user-link-people' title='吳太夫人'>慈母</A>。今將印綬付<A HREF='../人物/孫權.html' class='wise-wiki-link user-link-people' title='孫權'>弟</A>，望<A HREF='../人物/吳太夫人.html' class='wise-wiki-link user-link-people' title='吳太夫人'>母</A>朝夕訓之。<A HREF='../人物/孫堅.html' class='wise-wiki-link user-link-people' title='孫堅'>父</A>兄舊人，慎勿輕怠。”<A HREF='../人物/吳太夫人.html' class='wise-wiki-link user-link-people' title='吳太夫人'>母</A>哭曰：“恐<A HREF='../人物/孫權.html' class='wise-wiki-link user-link-people' title='孫權'>汝弟</A>年幼，不能任大事，當複如何？”<A HREF='../人物/孫策.html' class='wise-wiki-link user-link-people' title='孫策'>策</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/孫權.html' class='wise-wiki-link user-link-people' title='孫權'>弟</A>才勝<A HREF='../人物/孫策.html' class='wise-wiki-link user-link-people' title='孫策'>兒</A>十倍，足當大任。倘內事不決，可問<A HREF='../人物/張昭.html' class='wise-wiki-link user-link-people' title='張昭'>張昭</A>，外事不決，可問<A HREF='../人物/周瑜.html' class='wise-wiki-link user-link-people' title='周瑜'>周瑜</A>──恨<A HREF='../人物/周瑜.html' class='wise-wiki-link user-link-people' title='周瑜'>周瑜</A>不在此，不得面囑之也！”</P></DIV>
<P class=wise-wiki>又喚諸弟囑曰：“<A HREF='../人物/孫策.html' class='wise-wiki-link user-link-people' title='孫策'>吾</A>死之後，汝等並輔<A HREF='../人物/孫權.html' class='wise-wiki-link user-link-people' title='孫權'>仲謀</A>。宗族中敢有生異心者，眾共誅之。骨肉為逆，不得入祖墳安葬。”諸弟泣受命。又喚妻<A HREF='../人物/大喬.html' class='wise-wiki-link user-link-people' title='大喬'>喬夫人</A>謂曰：“<A HREF='../人物/孫策.html' class='wise-wiki-link user-link-people' title='孫策'>吾</A>與<A HREF='../人物/大喬.html' class='wise-wiki-link user-link-people' title='大喬'>汝</A>不幸中途相分，<A HREF='../人物/大喬.html' class='wise-wiki-link user-link-people' title='大喬'>汝</A>須孝養尊姑。早晚<A HREF='../人物/小喬.html' class='wise-wiki-link user-link-people' title='小喬'>汝妹</A>入見，可囑其轉致<A HREF='../人物/周瑜.html' class='wise-wiki-link user-link-people' title='周瑜'>周郎</A>，盡心輔佐<A HREF='../人物/孫權.html' class='wise-wiki-link user-link-people' title='孫權'>吾弟</A>，休負<A HREF='../人物/孫策.html' class='wise-wiki-link user-link-people' title='孫策'>我</A>平日相知之雅。”言訖，暝目而逝。年止二十六歲。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>獨戰東南地，人稱小霸王。</P>
<P class='wise-wiki user-poem'>運籌如虎踞，決策似鷹揚。</P>
<P class='wise-wiki user-poem'>威鎮三江靖，名聞四海香。</P>
<P class='wise-wiki user-poem'>臨終遺大事，專意屬周郎。</P></DIV>
<P class=wise-wiki><A HREF='../人物/孫策.html' class='wise-wiki-link user-link-people' title='孫策'>孫策</A>既死，<A HREF='../人物/孫權.html' class='wise-wiki-link user-link-people' title='孫權'>孫權</A>哭倒於床前。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“此非<A HREF='../人物/孫權.html' class='wise-wiki-link user-link-people' title='孫權'>將軍</A>哭時也，宜一面治喪事，一面理軍國大事。”<A HREF='../人物/孫權.html' class='wise-wiki-link user-link-people' title='孫權'>權</A>乃收淚。 <A HREF='../人物/張昭.html' class='wise-wiki-link user-link-people' title='張昭'>張昭</A>令<A HREF='../人物/孫靜.html' class='wise-wiki-link user-link-people' title='孫靜'>孫靜</A>理會喪事，請<A HREF='../人物/孫權.html' class='wise-wiki-link user-link-people' title='孫權'>孫權</A>出堂，受眾文武謁賀。 <A HREF='../人物/孫權.html' class='wise-wiki-link user-link-people' title='孫權'>孫權</A>生得方頤大口，碧眼紫髯。昔漢使<A HREF='../人物/劉琬.html' class='wise-wiki-link user-link-people' title='劉琬'>劉琬</A>入吳，見孫家諸昆仲，因語人曰：“<A HREF='../人物/劉琬.html' class='wise-wiki-link user-link-people' title='劉琬'>吾</A>遍觀孫氏兄弟，雖各才氣秀達，然皆祿祚不終。惟<A HREF='../人物/孫權.html' class='wise-wiki-link user-link-people' title='孫權'>仲謀</A>形貌奇偉，骨格非常，乃大貴之表，又享高壽，眾皆不及也。”</P>
<P class=wise-wiki>且說當時<A HREF='../人物/孫權.html' class='wise-wiki-link user-link-people' title='孫權'>孫權</A>承<A HREF='../人物/孫策.html' class='wise-wiki-link user-link-people' title='孫策'>孫策</A>遺命，掌江東之事。經理未定，人報<A HREF='../人物/周瑜.html' class='wise-wiki-link user-link-people' title='周瑜'>周瑜</A>自巴丘提兵回吳。 <A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/周瑜.html' class='wise-wiki-link user-link-people' title='周瑜'>公瑾</A>已回，<A HREF='../人物/孫權.html' class='wise-wiki-link user-link-people' title='孫權'>吾</A>無憂矣。”原來<A HREF='../人物/周瑜.html' class='wise-wiki-link user-link-people' title='周瑜'>周瑜</A>守禦巴丘，聞知<A HREF='../人物/孫策.html' class='wise-wiki-link user-link-people' title='孫策'>孫策</A>中箭被傷，因此回來問候；將至吳郡，聞<A HREF='../人物/孫策.html' class='wise-wiki-link user-link-people' title='孫策'>策</A>已亡，故星夜來奔喪。當下<A HREF='../人物/周瑜.html' class='wise-wiki-link user-link-people' title='周瑜'>周瑜</A>哭拜於<A HREF='../人物/孫策.html' class='wise-wiki-link user-link-people' title='孫策'>孫策</A>靈柩之前。 <A HREF='../人物/吳太夫人.html' class='wise-wiki-link user-link-people' title='吳太夫人'>吳太夫人</A>出，以遺囑之語告<A HREF='../人物/周瑜.html' class='wise-wiki-link user-link-people' title='周瑜'>瑜</A>。 <A HREF='../人物/周瑜.html' class='wise-wiki-link user-link-people' title='周瑜'>瑜</A>拜伏於地曰：“敢不效犬馬之力，繼之以死！”</P>
<P class=wise-wiki>少頃，<A HREF='../人物/孫權.html' class='wise-wiki-link user-link-people' title='孫權'>孫權</A>入。 <A HREF='../人物/周瑜.html' class='wise-wiki-link user-link-people' title='周瑜'>周瑜</A>拜見畢，<A HREF='../人物/孫權.html' class='wise-wiki-link user-link-people' title='孫權'>權</A>曰：“願<A HREF='../人物/周瑜.html' class='wise-wiki-link user-link-people' title='周瑜'>公</A>無忘<A HREF='../人物/孫策.html' class='wise-wiki-link user-link-people' title='孫策'>先兄</A>遺命。”<A HREF='../人物/周瑜.html' class='wise-wiki-link user-link-people' title='周瑜'>瑜</A>頓首曰：“願以肝腦塗地，報知己之恩。”<A HREF='../人物/孫權.html' class='wise-wiki-link user-link-people' title='孫權'>權</A>曰：“今承<A HREF='../人物/孫堅.html' class='wise-wiki-link user-link-people' title='孫堅'>父</A><A HREF='../人物/孫策.html' class='wise-wiki-link user-link-people' title='孫策'>兄</A>之業，將何策以守之？”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“自古‘得人者昌，失人者亡’。為今之計，須求高明遠見之人為輔，然後江東可定也。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/孫策.html' class='wise-wiki-link user-link-people' title='孫策'>先兄</A>遺言，內事托<A HREF='../人物/張昭.html' class='wise-wiki-link user-link-people' title='張昭'>子佈</A>，外事全賴<A HREF='../人物/周瑜.html' class='wise-wiki-link user-link-people' title='周瑜'>公瑾</A>。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/張昭.html' class='wise-wiki-link user-link-people' title='張昭'>子佈</A>賢達之士，足當大任。<A HREF='../人物/周瑜.html' class='wise-wiki-link user-link-people' title='周瑜'>瑜</A>不才，恐負倚託之重，願荐一人以輔<A HREF='../人物/孫權.html' class='wise-wiki-link user-link-people' title='孫權'>將軍</A>。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>問何人？ <A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/魯肅.html' class='wise-wiki-link user-link-people' title='魯肅'>姓魯，名肅，字子敬</A>。臨淮東川人也。<A HREF='../人物/魯肅.html' class='wise-wiki-link user-link-people' title='魯肅'>此人</A>胸懷韜略，腹隱機謀。早年喪父，事母至孝。其家極富，嘗散財以濟貧乏。<A HREF='../人物/周瑜.html' class='wise-wiki-link user-link-people' title='周瑜'>瑜</A>為居巢長之時，將數百人過臨淮，因乏糧，聞<A HREF='../人物/魯肅.html' class='wise-wiki-link user-link-people' title='魯肅'>魯肅</A>家有兩囷米，各三千斛，因往求助。<A HREF='../人物/魯肅.html' class='wise-wiki-link user-link-people' title='魯肅'>肅</A>即指一囷相贈。其慷慨如此。平生好擊劍騎射，寓居曲阿。祖母亡，還葬東城。其友<A HREF='../人物/劉子揚.html' class='wise-wiki-link user-link-people' title='劉子揚'>劉子揚</A>欲約<A HREF='../人物/魯肅.html' class='wise-wiki-link user-link-people' title='魯肅'>彼</A>往巢湖投<A HREF='../人物/鄭寶.html' class='wise-wiki-link user-link-people' title='鄭寶'>鄭寶</A>，<A HREF='../人物/魯肅.html' class='wise-wiki-link user-link-people' title='魯肅'>肅</A>尚躊躇未往。今<A HREF='../人物/孫權.html' class='wise-wiki-link user-link-people' title='孫權'>主公</A>可速召之。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大喜，即命<A HREF='../人物/周瑜.html' class='wise-wiki-link user-link-people' title='周瑜'>周瑜</A>往聘。 <A HREF='../人物/周瑜.html' class='wise-wiki-link user-link-people' title='周瑜'>瑜</A>奉命親往，見<A HREF='../人物/魯肅.html' class='wise-wiki-link user-link-people' title='魯肅'>肅</A>敘禮畢，具道<A HREF='../人物/孫權.html' class='wise-wiki-link user-link-people' title='孫權'>孫權</A>相慕之意。 <A HREF='../人物/魯肅.html' class='wise-wiki-link user-link-people' title='魯肅'>肅</A>曰：“近<A HREF='../人物/劉子揚.html' class='wise-wiki-link user-link-people' title='劉子揚'>劉子揚</A>約<A HREF='../人物/魯肅.html' class='wise-wiki-link user-link-people' title='魯肅'>某</A>往巢湖，<A HREF='../人物/魯肅.html' class='wise-wiki-link user-link-people' title='魯肅'>某</A>將就之。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：‘昔<A HREF='../人物/馬援.html' class='wise-wiki-link user-link-people' title='馬援'>馬援</A>對<A HREF='../人物/劉秀.html' class='wise-wiki-link user-link-people' title='劉秀'>光武</A>雲：“當今之世，非但君擇臣，臣亦擇君。”今吾<A HREF='../人物/孫權.html' class='wise-wiki-link user-link-people' title='孫權'>孫將軍</A>親賢禮士，納奇錄異，世所罕有。 <A HREF='../人物/魯肅.html' class='wise-wiki-link user-link-people' title='魯肅'>足下</A>不須他計，只同<A HREF='../人物/周瑜.html' class='wise-wiki-link user-link-people' title='周瑜'>我</A>往投東吳為是。 ’<A HREF='../人物/魯肅.html' class='wise-wiki-link user-link-people' title='魯肅'>肅</A>從<A HREF='../人物/周瑜.html' class='wise-wiki-link user-link-people' title='周瑜'>其</A>言，遂同<A HREF='../人物/周瑜.html' class='wise-wiki-link user-link-people' title='周瑜'>周瑜</A>來見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>甚敬之，與之談論，終日不倦。</P>
<P class=wise-wiki>一日，眾官皆散，<A HREF='../人物/孫權.html' class='wise-wiki-link user-link-people' title='孫權'>權</A>留<A HREF='../人物/魯肅.html' class='wise-wiki-link user-link-people' title='魯肅'>魯肅</A>共飲，至晚同榻抵足而臥。夜半，<A HREF='../人物/孫權.html' class='wise-wiki-link user-link-people' title='孫權'>權</A>謂<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“方今漢室傾危，四方紛擾；<A HREF='../人物/孫權.html' class='wise-wiki-link user-link-people' title='孫權'>孤</A>承<A HREF='../人物/孫堅.html' class='wise-wiki-link user-link-people' title='孫堅'>父</A><A HREF='../人物/孫策.html' class='wise-wiki-link user-link-people' title='孫策'>兄</A>餘業，思為<A HREF='../人物/齊桓公.html' class='wise-wiki-link user-link-people' title='齊桓公'>桓</A>、<A HREF='../人物/晉文公.html' class='wise-wiki-link user-link-people' title='晉文公'>文</A>之事，<A HREF='../人物/魯肅.html' class='wise-wiki-link user-link-people' title='魯肅'>君</A>將何以教<A HREF='../人物/孫權.html' class='wise-wiki-link user-link-people' title='孫權'>我</A>？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“昔<A HREF='../人物/劉邦.html' class='wise-wiki-link user-link-people' title='劉邦'>漢高祖</A>欲尊事<A HREF='../人物/楚義帝.html' class='wise-wiki-link user-link-people' title='楚義帝'>義帝</A>而不獲者，以<A HREF='../人物/項羽.html' class='wise-wiki-link user-link-people' title='項羽'>項羽</A>為害也。今之<A HREF='../人物/曹操.html' class='wise-wiki-link user-link-people' title='曹操'>曹操</A>可比<A HREF='../人物/項羽.html' class='wise-wiki-link user-link-people' title='項羽'>項羽</A>，<A HREF='../人物/孫權.html' class='wise-wiki-link user-link-people' title='孫權'>將軍</A>何由得為<A HREF='../人物/齊桓公.html' class='wise-wiki-link user-link-people' title='齊桓公'>桓</A>、<A HREF='../人物/晉文公.html' class='wise-wiki-link user-link-people' title='晉文公'>文</A>乎？<A HREF='../人物/魯肅.html' class='wise-wiki-link user-link-people' title='魯肅'>肅</A>竊料漢室不可複興，<A HREF='../人物/曹操.html' class='wise-wiki-link user-link-people' title='曹操'>曹操</A>不可卒除。為<A HREF='../人物/孫權.html' class='wise-wiki-link user-link-people' title='孫權'>將軍</A>計，惟有鼎足江東以觀天下之釁。今乘北方多務，剿除<A HREF='../人物/黃祖.html' class='wise-wiki-link user-link-people' title='黃祖'>黃祖</A>，進伐<A HREF='../人物/劉表.html' class='wise-wiki-link user-link-people' title='劉表'>劉表</A>，竟長江所極而據守之。然後建號帝王，以圖天下，此<A HREF='../人物/劉邦.html' class='wise-wiki-link user-link-people' title='劉邦'>高祖</A>之業也。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>聞言大喜，披衣起謝；次日厚贈<A HREF='../人物/魯肅.html' class='wise-wiki-link user-link-people' title='魯肅'>魯肅</A>，並將衣服幃帳等物，賜<A HREF='../人物/魯肅.html' class='wise-wiki-link user-link-people' title='魯肅'>肅</A>之母。 <A HREF='../人物/魯肅.html' class='wise-wiki-link user-link-people' title='魯肅'>肅</A>又薦<A HREF='../人物/諸葛瑾.html' class='wise-wiki-link user-link-people' title='諸葛瑾'>一人</A>見<A HREF='../人物/孫權.html' class='wise-wiki-link user-link-people' title='孫權'>孫權</A>，<A HREF='../人物/諸葛瑾.html' class='wise-wiki-link user-link-people' title='諸葛瑾'>此人</A>博學多才，事母至孝。 <A HREF='../人物/諸葛瑾.html' class='wise-wiki-link user-link-people' title='諸葛瑾'>覆姓諸葛，名瑾，字子瑜</A>，瑯琊南陽人也。 <A HREF='../人物/孫權.html' class='wise-wiki-link user-link-people' title='孫權'>權</A>拜之為上賓。 <A HREF='../人物/諸葛瑾.html' class='wise-wiki-link user-link-people' title='諸葛瑾'>瑾</A>勸<A HREF='../人物/孫權.html' class='wise-wiki-link user-link-people' title='孫權'>權</A>勿通<A HREF='../人物/袁紹.html' class='wise-wiki-link user-link-people' title='袁紹'>袁紹</A>，且順<A HREF='../人物/曹操.html' class='wise-wiki-link user-link-people' title='曹操'>曹操</A>，然後乘便圖之。 <A HREF='../人物/孫權.html' class='wise-wiki-link user-link-people' title='孫權'>權</A>依言，乃遺<A HREF='../人物/陳震.html' class='wise-wiki-link user-link-people' title='陳震'>陳震</A>回，以書絕<A HREF='../人物/袁紹.html' class='wise-wiki-link user-link-people' title='袁紹'>袁紹</A>。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>聞<A HREF='../人物/孫策.html' class='wise-wiki-link user-link-people' title='孫策'>孫策</A>已死，欲起兵下江南。侍御史<A HREF='../人物/張纮.html' class='wise-wiki-link user-link-people' title='張纮'>張纮</A>諫曰：“乘人之喪而伐之，既非義舉；若其不克，棄好成仇；不如因而善遇之。”<A HREF='../人物/曹操.html' class='wise-wiki-link user-link-people' title='曹操'>操</A>然其說，乃即奏封<A HREF='../人物/孫權.html' class='wise-wiki-link user-link-people' title='孫權'>孫權</A>為將軍，兼領會稽太守；既令<A HREF='../人物/張纮.html' class='wise-wiki-link user-link-people' title='張纮'>張纮</A>為會稽都尉，齎印往江東。 <A HREF='../人物/孫權.html' class='wise-wiki-link user-link-people' title='孫權'>孫權</A>大喜，又得<A HREF='../人物/張纮.html' class='wise-wiki-link user-link-people' title='張纮'>張纮</A>回吳，即命與<A HREF='../人物/張昭.html' class='wise-wiki-link user-link-people' title='張昭'>張昭</A>同理政事。 <A HREF='../人物/張纮.html' class='wise-wiki-link user-link-people' title='張纮'>張纮</A>又薦<A HREF='../人物/顧雍.html' class='wise-wiki-link user-link-people' title='顧雍'>一人</A>於<A HREF='../人物/孫權.html' class='wise-wiki-link user-link-people' title='孫權'>孫權</A>。此人<A HREF='../人物/顧雍.html' class='wise-wiki-link user-link-people' title='顧雍'>姓顧，名雍，子元嘆</A>，乃中郎<A HREF='../人物/蔡邕.html' class='wise-wiki-link user-link-people' title='蔡邕'>蔡邕</A>之徒；其為人少言語，不飲酒，嚴厲正大。 <A HREF='../人物/孫權.html' class='wise-wiki-link user-link-people' title='孫權'>權</A>以為丞，行太守事。自是<A HREF='../人物/孫權.html' class='wise-wiki-link user-link-people' title='孫權'>孫權</A>威震江東，深得民心。</P>
<P class=wise-wiki>且說<A HREF='../人物/陳震.html' class='wise-wiki-link user-link-people' title='陳震'>陳震</A>回見<A HREF='../人物/袁紹.html' class='wise-wiki-link user-link-people' title='袁紹'>袁紹</A>，具說“<A HREF='../人物/孫策.html' class='wise-wiki-link user-link-people' title='孫策'>孫策</A>已亡，<A HREF='../人物/孫權.html' class='wise-wiki-link user-link-people' title='孫權'>孫權</A>繼立。<A HREF='../人物/曹操.html' class='wise-wiki-link user-link-people' title='曹操'>曹操</A>封之為將軍，結為外應矣。”<A HREF='../人物/袁紹.html' class='wise-wiki-link user-link-people' title='袁紹'>袁紹</A>大怒，遂起冀、青、幽、並等處人馬七十餘萬，復來攻取許昌。正是：</P>
<DIV class='wise-wiki-p user-poem'><P class='wise-wiki user-poem'>江南兵革方休息，</P>
<P class='wise-wiki user-poem'>冀北干戈又復興。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='028.html' class='navigator'>上一頁</A></SPAN> <SPAN class='navigator'><A HREF='030.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01340秒。</DIV></BODY>
</HTML>