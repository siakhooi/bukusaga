<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第七十五回　關雲長刮骨療毒　呂子明白衣渡江 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='074.html' class='navigator'>上一頁</A></SPAN> <SPAN class='navigator'><A HREF='076.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第七十五回　關雲長刮骨療毒　呂子明白衣渡江</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E6%A8%8A%E5%9F%8E%E4%B9%8B%E6%88%B0' class='wise-wiki-external-link user-external-link-wikipedia' title='維基：樊城之戰'>維基：樊城之戰</A>
</UL></DIV></FIELDSET>



<P class=wise-wiki>卻說<A HREF='../人物/曹仁.html' class='wise-wiki-link user-link-people' title='曹仁'>曹仁</A>見<A HREF='../人物/關羽.html' class='wise-wiki-link user-link-people' title='關羽'>關公</A>落馬，即引兵衝出城來；被<A HREF='../人物/關平.html' class='wise-wiki-link user-link-people' title='關平'>關平</A>一陣殺回，救<A HREF='../人物/關羽.html' class='wise-wiki-link user-link-people' title='關羽'>關公</A>歸寨，拔出臂箭。原來箭頭有藥，毒已入骨，右臂青腫，不能運動。 <A HREF='../人物/關平.html' class='wise-wiki-link user-link-people' title='關平'>關平</A>慌與眾將商議曰：“<A HREF='../人物/關羽.html' class='wise-wiki-link user-link-people' title='關羽'>父親</A>若損此臂，安能出敵？不如暫回荊州調理。”於是與眾將入帳見<A HREF='../人物/關羽.html' class='wise-wiki-link user-link-people' title='關羽'>關公</A>。 <A HREF='../人物/關羽.html' class='wise-wiki-link user-link-people' title='關羽'>公</A>問曰：“汝等來有何事？”眾對曰：“某等因見<A HREF='../人物/關羽.html' class='wise-wiki-link user-link-people' title='關羽'>君侯</A>右臂損傷，恐臨敵致怒，衝突不便。眾議可暫班師回荊州調理。”<A HREF='../人物/關羽.html' class='wise-wiki-link user-link-people' title='關羽'>公</A>怒曰：“吾取樊城，只在目前；取了樊城，即當長驅大進，迳到許都，剿滅<A HREF='../人物/曹操.html' class='wise-wiki-link user-link-people' title='曹操'>曹賊</A>，以安漢室。豈可因小瘡而誤大事？汝等敢慢吾軍心耶！”</P>
<P class=wise-wiki><A HREF='../人物/關平.html' class='wise-wiki-link user-link-people' title='關平'>平</A>等默然而退。眾將見<A HREF='../人物/關羽.html' class='wise-wiki-link user-link-people' title='關羽'>公</A>不肯退兵，瘡又不痊，只得四方訪問名醫。忽一日，<A HREF='../人物/華佗.html' class='wise-wiki-link user-link-people' title='華佗'>有人</A>從江東駕小舟而來，直至寨前。小校引見<A HREF='../人物/關平.html' class='wise-wiki-link user-link-people' title='關平'>關平</A>。 <A HREF='../人物/關平.html' class='wise-wiki-link user-link-people' title='關平'>平</A>視<A HREF='../人物/華佗.html' class='wise-wiki-link user-link-people' title='華佗'>其人</A>，方巾闊服，臂挽青囊；自言姓名，乃沛國譙郡人，<A HREF='../人物/華佗.html' class='wise-wiki-link user-link-people' title='華佗'>姓華，名佗，字元化</A>。因聞<A HREF='../人物/關羽.html' class='wise-wiki-link user-link-people' title='關羽'>關將軍</A>乃天下英雄，今中毒箭，特來醫治。 ”<A HREF='../人物/關平.html' class='wise-wiki-link user-link-people' title='關平'>平</A>曰：“莫非昔日醫東吳<A HREF='../人物/周泰.html' class='wise-wiki-link user-link-people' title='周泰'>周泰</A>者乎？ ”<A HREF='../人物/華佗.html' class='wise-wiki-link user-link-people' title='華佗'>佗</A>曰：“然。 ”</P>
<P class=wise-wiki><A HREF='../人物/關平.html' class='wise-wiki-link user-link-people' title='關平'>平</A>大喜，即與眾將同引<A HREF='../人物/華佗.html' class='wise-wiki-link user-link-people' title='華佗'>華佗</A>入帳見<A HREF='../人物/關羽.html' class='wise-wiki-link user-link-people' title='關羽'>關公</A>。時<A HREF='../人物/關羽.html' class='wise-wiki-link user-link-people' title='關羽'>關公</A>本是臂痛，恐慢軍心，無可消遣，正與<A HREF='../人物/馬良.html' class='wise-wiki-link user-link-people' title='馬良'>馬良</A>弈棋；聞有醫者至，即召入。禮畢，賜坐。茶罷，<A HREF='../人物/華佗.html' class='wise-wiki-link user-link-people' title='華佗'>佗</A>請臂視之。 <A HREF='../人物/關羽.html' class='wise-wiki-link user-link-people' title='關羽'>公</A>袒下衣袍，伸臂令<A HREF='../人物/華佗.html' class='wise-wiki-link user-link-people' title='華佗'>佗</A>看視。 <A HREF='../人物/華佗.html' class='wise-wiki-link user-link-people' title='華佗'>佗</A>曰：“此乃弩箭所傷，其中有烏頭之藥，直透入骨；若不早治，此臂無用矣。”<A HREF='../人物/關羽.html' class='wise-wiki-link user-link-people' title='關羽'>公</A>曰：“用何物治之？”<A HREF='../人物/華佗.html' class='wise-wiki-link user-link-people' title='華佗'>佗</A>曰：“某自有治法。但恐<A HREF='../人物/關羽.html' class='wise-wiki-link user-link-people' title='關羽'>君侯</A>懼耳。”<A HREF='../人物/關羽.html' class='wise-wiki-link user-link-people' title='關羽'>公</A>笑曰：“吾視死如歸，有何懼哉？”<A HREF='../人物/華佗.html' class='wise-wiki-link user-link-people' title='華佗'>佗</A>曰：“當於靜處立一標柱，上釘大環，請<A HREF='../人物/關羽.html' class='wise-wiki-link user-link-people' title='關羽'>君侯</A>將臂穿於環中，以繩繫之，然後以被蒙其首。吾用尖刀割開皮肉，直至於骨，刮去骨上箭毒，用藥敷之，以線縫其口，方可無事。但恐<A HREF='../人物/關羽.html' class='wise-wiki-link user-link-people' title='關羽'>君侯</A>懼耳。”<A HREF='../人物/關羽.html' class='wise-wiki-link user-link-people' title='關羽'>公</A>笑曰：“如此容易，何用柱環？”令設酒席相待。</P>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>公</A>飲數盃酒畢，一面仍與<A HREF='../人物/馬良.html' class='wise-wiki-link user-link-people' title='馬良'>馬良</A>弈棋，伸臂令<A HREF='../人物/華佗.html' class='wise-wiki-link user-link-people' title='華佗'>佗</A>割之。 <A HREF='../人物/華佗.html' class='wise-wiki-link user-link-people' title='華佗'>佗</A>取尖刀在手，令一小校，捧一大盆於臂下接血。 <A HREF='../人物/華佗.html' class='wise-wiki-link user-link-people' title='華佗'>佗</A>曰：“某便下手，<A HREF='../人物/關羽.html' class='wise-wiki-link user-link-people' title='關羽'>君侯</A>勿驚。”<A HREF='../人物/關羽.html' class='wise-wiki-link user-link-people' title='關羽'>公</A>曰：“任汝醫治。吾豈比世間俗子，懼痛者耶？”<A HREF='../人物/華佗.html' class='wise-wiki-link user-link-people' title='華佗'>佗</A>乃下刀割開皮肉，直至於骨，骨上已青；<A HREF='../人物/華佗.html' class='wise-wiki-link user-link-people' title='華佗'>佗</A>用刀刮骨，悉悉有聲。帳上帳下見者皆掩面失色。 <A HREF='../人物/關羽.html' class='wise-wiki-link user-link-people' title='關羽'>公</A>飲酒食肉，談笑弈棋，全無痛苦之色。</P>
<P class=wise-wiki>須臾，血流盈盈。 <A HREF='../人物/華佗.html' class='wise-wiki-link user-link-people' title='華佗'>佗</A>刮盡其毒，敷上藥，以線縫之。 <A HREF='../人物/關羽.html' class='wise-wiki-link user-link-people' title='關羽'>公</A>大笑而起，謂眾將曰：“此臂伸舒如故，並無痛矣。<A HREF='../人物/關羽.html' class='wise-wiki-link user-link-people' title='關羽'>先生</A>真神醫也！”<A HREF='../人物/華佗.html' class='wise-wiki-link user-link-people' title='華佗'>佗</A>曰：“某為醫一生，未嘗見此。<A HREF='../人物/關羽.html' class='wise-wiki-link user-link-people' title='關羽'>君侯</A>真天神也！”後人有詩曰：</P>
<DIV class='wise-wiki-p user-poem'><P class='wise-wiki user-poem'>治病須分內外科，</P>
<P class='wise-wiki user-poem'>世間妙藝苦無多。</P>
<P class='wise-wiki user-poem'>神威罕及惟關將，</P>
<P class='wise-wiki user-poem'>聖手能醫說華佗。</P></DIV>
<P class=wise-wiki><A HREF='../人物/關羽.html' class='wise-wiki-link user-link-people' title='關羽'>關公</A>箭瘡既愈，設席款謝<A HREF='../人物/華佗.html' class='wise-wiki-link user-link-people' title='華佗'>華佗</A>。 <A HREF='../人物/華佗.html' class='wise-wiki-link user-link-people' title='華佗'>佗</A>曰：“<A HREF='../人物/關羽.html' class='wise-wiki-link user-link-people' title='關羽'>君侯</A>箭瘡雖治，然須愛護。切勿怒氣傷觸。過百日後，平復如舊矣。”<A HREF='../人物/關羽.html' class='wise-wiki-link user-link-people' title='關羽'>關公</A>以金百兩酬之。 <A HREF='../人物/華佗.html' class='wise-wiki-link user-link-people' title='華佗'>佗</A>曰：“某聞<A HREF='../人物/關羽.html' class='wise-wiki-link user-link-people' title='關羽'>君侯</A>高義，特來醫治，豈望報乎？”堅辭不受，留藥一帖，以敷瘡口，辭別而去。</P>
<P class=wise-wiki>卻說<A HREF='../人物/關羽.html' class='wise-wiki-link user-link-people' title='關羽'>關公</A>擒了<A HREF='../人物/於禁.html' class='wise-wiki-link user-link-people' title='於禁'>於禁</A>，斬了<A HREF='../人物/龐德.html' class='wise-wiki-link user-link-people' title='龐德'>龐德</A>，威名大震，華夏皆驚。探馬報到許都。 <A HREF='../人物/曹操.html' class='wise-wiki-link user-link-people' title='曹操'>曹操</A>大驚，聚文武商議曰：“某素知<A HREF='../人物/關羽.html' class='wise-wiki-link user-link-people' title='關羽'>雲長</A>智勇蓋世，今據荊襄，如虎生翼。<A HREF='../人物/於禁.html' class='wise-wiki-link user-link-people' title='於禁'>於禁</A>被擒，<A HREF='../人物/龐德.html' class='wise-wiki-link user-link-people' title='龐德'>龐德</A>被斬，魏兵挫銳；倘彼率兵直至許都，如之奈何？孤欲遷都以避之。”</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>諫曰：“不可。<A HREF='../人物/於禁.html' class='wise-wiki-link user-link-people' title='於禁'>於禁</A>等被水所渰，非戰之故，於國家大計，本無所損。今孫，劉失好，<A HREF='../人物/關羽.html' class='wise-wiki-link user-link-people' title='關羽'>雲長</A>得志，<A HREF='../人物/孫權.html' class='wise-wiki-link user-link-people' title='孫權'>孫權</A>必不喜。<A HREF='../人物/曹操.html' class='wise-wiki-link user-link-people' title='曹操'>大王</A>可遣使去東吳陳說利害，令<A HREF='../人物/孫權.html' class='wise-wiki-link user-link-people' title='孫權'>孫權</A>暗暗起兵躡<A HREF='../人物/關羽.html' class='wise-wiki-link user-link-people' title='關羽'>雲長</A>之後，許事平之日，割江南之地以封<A HREF='../人物/孫權.html' class='wise-wiki-link user-link-people' title='孫權'>孫權</A>，則樊城之危自解矣。”主簿<A HREF='../人物/蔣濟.html' class='wise-wiki-link user-link-people' title='蔣濟'>蔣濟</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>仲達</A>之言是也。今可即發使往東吳，不必遷都動眾。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>依允，遂不遷都；因嘆謂諸將曰：“<A HREF='../人物/於禁.html' class='wise-wiki-link user-link-people' title='於禁'>於禁</A>從孤三十年，何期臨危反不如<A HREF='../人物/龐德.html' class='wise-wiki-link user-link-people' title='龐德'>龐德</A>也！s今之一面遣使致書東吳，一面必得一大將以當<A HREF='../人物/關羽.html' class='wise-wiki-link user-link-people' title='關羽'>雲長</A>之銳。”</P>
<P class=wise-wiki>言未畢，階下<A HREF='../人物/徐晃.html' class='wise-wiki-link user-link-people' title='徐晃'>一將</A>應聲而出曰：“某願往。”<A HREF='../人物/曹操.html' class='wise-wiki-link user-link-people' title='曹操'>操</A>視之，乃<A HREF='../人物/徐晃.html' class='wise-wiki-link user-link-people' title='徐晃'>徐晃</A>也。 <A HREF='../人物/曹操.html' class='wise-wiki-link user-link-people' title='曹操'>操</A>大喜，遂發精兵五萬，令<A HREF='../人物/徐晃.html' class='wise-wiki-link user-link-people' title='徐晃'>徐晃</A>為將，<A HREF='../人物/呂建.html' class='wise-wiki-link user-link-people' title='呂建'>呂建</A>副之，克日起兵，前到陽陵陂駐紮；看東南有應，然後徵進。</P>
<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>接得<A HREF='../人物/曹操.html' class='wise-wiki-link user-link-people' title='曹操'>曹操</A>書信，覽畢，欣然應允，即修書發付使者先回，乃聚文武商議。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“近聞<A HREF='../人物/關羽.html' class='wise-wiki-link user-link-people' title='關羽'>雲長</A>擒<A HREF='../人物/於禁.html' class='wise-wiki-link user-link-people' title='於禁'>於禁</A>，斬<A HREF='../人物/龐德.html' class='wise-wiki-link user-link-people' title='龐德'>龐德</A>，威震華夏，<A HREF='../人物/曹操.html' class='wise-wiki-link user-link-people' title='曹操'>操</A>欲遷都以避其鋒。今樊城危急，遣使求救，事定之後，恐有反复。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>未及發言，忽報<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>乘小舟自陸口來，有事面禀。 <A HREF='../人物/孫權.html' class='wise-wiki-link user-link-people' title='孫權'>權</A>召入問之。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“今<A HREF='../人物/關羽.html' class='wise-wiki-link user-link-people' title='關羽'>雲長</A>提兵圍樊城，可乘其遠出，襲取荊州。”<A HREF='../人物/孫權.html' class='wise-wiki-link user-link-people' title='孫權'>權</A>曰：“孤欲北取徐州，如何？”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“今<A HREF='../人物/曹操.html' class='wise-wiki-link user-link-people' title='曹操'>操</A>遠在河北，未暇東顧。徐州守兵無多，往自可克；然其地勢利於陸戰，不利水戰，縱然得之，亦難保守。不如先取荊州，全據長江，別作良圖。”<A HREF='../人物/孫權.html' class='wise-wiki-link user-link-people' title='孫權'>權</A>曰：“孤本欲取荊州，前言特以試<A HREF='../人物/呂蒙.html' class='wise-wiki-link user-link-people' title='呂蒙'>卿</A>耳。<A HREF='../人物/呂蒙.html' class='wise-wiki-link user-link-people' title='呂蒙'>卿</A>可速為孤圖之。孤當隨後便起兵也。”</P>
<P class=wise-wiki><A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>辭了<A HREF='../人物/孫權.html' class='wise-wiki-link user-link-people' title='孫權'>孫權</A>，回至陸口。早有哨馬報說：“沿江上下，或二十里，或三十里，高阜處各有烽火台。”又聞荊州軍馬整肅，預有準備，<A HREF='../人物/呂蒙.html' class='wise-wiki-link user-link-people' title='呂蒙'>蒙</A>大驚曰：“若如此，急難圖也。我一時在<A HREF='../人物/孫權.html' class='wise-wiki-link user-link-people' title='孫權'>吳侯</A>面前勸取荊州，今卻如何處置？”尋思無計，乃託病不出，使人回報<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>聞<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>患病，心甚怏怏。 <A HREF='../人物/陸遜.html' class='wise-wiki-link user-link-people' title='陸遜'>陸遜</A>進言曰：“<A HREF='../人物/呂蒙.html' class='wise-wiki-link user-link-people' title='呂蒙'>呂子明</A>之病，乃詐耳，非真病也。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/陸遜.html' class='wise-wiki-link user-link-people' title='陸遜'>伯言</A>既知其詐，可往視之。”</P>
<P class=wise-wiki><A HREF='../人物/陸遜.html' class='wise-wiki-link user-link-people' title='陸遜'>陸遜</A>領命，是夜至陸口寨中，來見<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>，果然面無病色。 <A HREF='../人物/陸遜.html' class='wise-wiki-link user-link-people' title='陸遜'>遜</A>曰：“某奉<A HREF='../人物/孫權.html' class='wise-wiki-link user-link-people' title='孫權'>吳侯</A>命，敬探<A HREF='../人物/呂蒙.html' class='wise-wiki-link user-link-people' title='呂蒙'>子明</A>貴恙。”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“賤軀偶病，何勞探問？”<A HREF='../人物/陸遜.html' class='wise-wiki-link user-link-people' title='陸遜'>遜</A>曰：“<A HREF='../人物/孫權.html' class='wise-wiki-link user-link-people' title='孫權'>吳侯</A>以重任付<A HREF='../人物/呂蒙.html' class='wise-wiki-link user-link-people' title='呂蒙'>公</A>，<A HREF='../人物/呂蒙.html' class='wise-wiki-link user-link-people' title='呂蒙'>公</A>不乘時而動，空懷鬱結，何也？”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>目視<A HREF='../人物/陸遜.html' class='wise-wiki-link user-link-people' title='陸遜'>陸遜</A>，良久不語。 <A HREF='../人物/陸遜.html' class='wise-wiki-link user-link-people' title='陸遜'>遜</A>又曰：“愚有小方，能治<A HREF='../人物/呂蒙.html' class='wise-wiki-link user-link-people' title='呂蒙'>將軍</A>之疾，未審可用否？”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>乃屏退左右而問曰：“<A HREF='../人物/陸遜.html' class='wise-wiki-link user-link-people' title='陸遜'>伯言</A>良方，乞早賜教。”<A HREF='../人物/陸遜.html' class='wise-wiki-link user-link-people' title='陸遜'>遜</A>笑曰：“<A HREF='../人物/呂蒙.html' class='wise-wiki-link user-link-people' title='呂蒙'>子明</A>之疾，不過因荊州兵馬整肅，沿江有烽火台之備耳。予有一計，令沿江守吏，不能舉火；荊州之兵，束手歸降，可乎？”</P>
<P class=wise-wiki><A HREF='../人物/呂蒙.html' class='wise-wiki-link user-link-people' title='呂蒙'>蒙</A>驚謝曰：“<A HREF='../人物/陸遜.html' class='wise-wiki-link user-link-people' title='陸遜'>伯言</A>之語，如見我肺腑。願聞良策。”<A HREF='../人物/陸遜.html' class='wise-wiki-link user-link-people' title='陸遜'>陸遜</A>曰：“<A HREF='../人物/關羽.html' class='wise-wiki-link user-link-people' title='關羽'>雲長</A>倚恃英雄，自料無敵，所慮者惟<A HREF='../人物/呂蒙.html' class='wise-wiki-link user-link-people' title='呂蒙'>將軍</A>耳。<A HREF='../人物/呂蒙.html' class='wise-wiki-link user-link-people' title='呂蒙'>將軍</A>乘此機會，托疾辭職，以陸口之任讓之他人，使他人卑辭讚美<A HREF='../人物/關羽.html' class='wise-wiki-link user-link-people' title='關羽'>關公</A>，以驕其心，彼必盡撤荊州之兵，以向樊城；若荊州無備，用一旅之師，別出奇計以襲之，則荊州在掌握之中矣。”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>大喜曰：“真良策也！”</P>
<P class=wise-wiki>由是<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>託病不起，上書辭職。 <A HREF='../人物/陸遜.html' class='wise-wiki-link user-link-people' title='陸遜'>陸遜</A>回見<A HREF='../人物/孫權.html' class='wise-wiki-link user-link-people' title='孫權'>孫權</A>，具言前計。 <A HREF='../人物/孫權.html' class='wise-wiki-link user-link-people' title='孫權'>孫權</A>乃召<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>還建業養病。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>至，入見<A HREF='../人物/孫權.html' class='wise-wiki-link user-link-people' title='孫權'>權</A>。 <A HREF='../人物/孫權.html' class='wise-wiki-link user-link-people' title='孫權'>權</A>問曰：“陸口之任，昔<A HREF='../人物/周瑜.html' class='wise-wiki-link user-link-people' title='周瑜'>周公瑾</A>薦<A HREF='../人物/魯肅.html' class='wise-wiki-link user-link-people' title='魯肅'>魯子敬</A>以自代；後<A HREF='../人物/魯肅.html' class='wise-wiki-link user-link-people' title='魯肅'>子敬</A>又薦<A HREF='../人物/呂蒙.html' class='wise-wiki-link user-link-people' title='呂蒙'>卿</A>自代；今<A HREF='../人物/呂蒙.html' class='wise-wiki-link user-link-people' title='呂蒙'>卿</A>亦須荐一才望兼隆者，代<A HREF='../人物/呂蒙.html' class='wise-wiki-link user-link-people' title='呂蒙'>卿</A>為妙。”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“若用望重之人，<A HREF='../人物/關羽.html' class='wise-wiki-link user-link-people' title='關羽'>雲長</A>必然防備。<A HREF='../人物/陸遜.html' class='wise-wiki-link user-link-people' title='陸遜'>陸遜</A>意思深長，而未有遠名，非<A HREF='../人物/關羽.html' class='wise-wiki-link user-link-people' title='關羽'>雲長</A>所忌；若即用以代<A HREF='../人物/呂蒙.html' class='wise-wiki-link user-link-people' title='呂蒙'>臣</A>之任，必有所濟。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大喜，即日拜<A HREF='../人物/陸遜.html' class='wise-wiki-link user-link-people' title='陸遜'>陸遜</A>為偏將軍右都督，代<A HREF='../人物/呂蒙.html' class='wise-wiki-link user-link-people' title='呂蒙'>蒙</A>守陸口。 <A HREF='../人物/陸遜.html' class='wise-wiki-link user-link-people' title='陸遜'>遜</A>謝曰：“某年幼無學，恐不堪大任。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/呂蒙.html' class='wise-wiki-link user-link-people' title='呂蒙'>子明</A>保卿，必不差錯。卿毋得推辭。”<A HREF='../人物/陸遜.html' class='wise-wiki-link user-link-people' title='陸遜'>遜</A>乃拜受印綬，連夜往陸口；交割馬步水三軍已畢，即修書一封，具名馬、異錦、酒禮等物，遣使齎赴樊城見<A HREF='../人物/關羽.html' class='wise-wiki-link user-link-people' title='關羽'>關公</A>。</P>
<P class=wise-wiki>時<A HREF='../人物/關羽.html' class='wise-wiki-link user-link-people' title='關羽'>公</A>正將息箭瘡，按兵不動。忽報：“江東陸口守將<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>病危，<A HREF='../人物/孫權.html' class='wise-wiki-link user-link-people' title='孫權'>孫權</A>取回調理，近拜<A HREF='../人物/陸遜.html' class='wise-wiki-link user-link-people' title='陸遜'>陸遜</A>為將，代<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>守陸口。今<A HREF='../人物/陸遜.html' class='wise-wiki-link user-link-people' title='陸遜'>遜</A>差人齎書具禮，特來拜見。”<A HREF='../人物/關羽.html' class='wise-wiki-link user-link-people' title='關羽'>關公</A>召入，指來使而言曰：“<A HREF='../人物/孫權.html' class='wise-wiki-link user-link-people' title='孫權'>仲謀</A>見識短淺，用<A HREF='../人物/陸遜.html' class='wise-wiki-link user-link-people' title='陸遜'>此孺子</A>為將！”來使伏地告曰：“<A HREF='../人物/陸遜.html' class='wise-wiki-link user-link-people' title='陸遜'>陸將軍</A>呈書備禮，一來與<A HREF='../人物/關羽.html' class='wise-wiki-link user-link-people' title='關羽'>君侯</A>作賀，二來求兩家和好，幸乞笑留。”<A HREF='../人物/關羽.html' class='wise-wiki-link user-link-people' title='關羽'>公</A>拆書視之，書詞極其卑謹。 <A HREF='../人物/關羽.html' class='wise-wiki-link user-link-people' title='關羽'>關公</A>覽畢，仰面大笑，令左右收了禮物，發付使者回去。使者回見<A HREF='../人物/陸遜.html' class='wise-wiki-link user-link-people' title='陸遜'>陸遜</A>曰：“<A HREF='../人物/關羽.html' class='wise-wiki-link user-link-people' title='關羽'>關公</A>欣喜，無復有憂江東之意。”</P>
<P class=wise-wiki><A HREF='../人物/陸遜.html' class='wise-wiki-link user-link-people' title='陸遜'>遜</A>大喜，密遣人探得<A HREF='../人物/關羽.html' class='wise-wiki-link user-link-people' title='關羽'>關公</A>果然撤荊州大半兵赴樊城聽調，只待箭瘡痊可，便欲進兵。 <A HREF='../人物/陸遜.html' class='wise-wiki-link user-link-people' title='陸遜'>遜</A>察知備細，即差人星夜報知<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>孫權</A>召<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>商議曰：“今<A HREF='../人物/關羽.html' class='wise-wiki-link user-link-people' title='關羽'>雲長</A>果撤荊州之兵，攻取樊城，便可設計襲取荊州。卿與吾弟<A HREF='../人物/孫皎.html' class='wise-wiki-link user-link-people' title='孫皎'>孫皎</A>同引大軍前去，何如？”<A HREF='../人物/孫皎.html' class='wise-wiki-link user-link-people' title='孫皎'>孫皎字叔明</A>，乃<A HREF='../人物/孫權.html' class='wise-wiki-link user-link-people' title='孫權'>孫權</A>叔父<A HREF='../人物/孫靜.html' class='wise-wiki-link user-link-people' title='孫靜'>孫靜</A>之次子也。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“<A HREF='../人物/孫權.html' class='wise-wiki-link user-link-people' title='孫權'>主公</A>若以<A HREF='../人物/呂蒙.html' class='wise-wiki-link user-link-people' title='呂蒙'>蒙</A>可用則獨用<A HREF='../人物/呂蒙.html' class='wise-wiki-link user-link-people' title='呂蒙'>蒙</A>；若以<A HREF='../人物/孫皎.html' class='wise-wiki-link user-link-people' title='孫皎'>叔明</A>可用則獨用<A HREF='../人物/孫皎.html' class='wise-wiki-link user-link-people' title='孫皎'>叔明</A>。豈不聞昔日<A HREF='../人物/周瑜.html' class='wise-wiki-link user-link-people' title='周瑜'>周瑜</A>、<A HREF='../人物/程普.html' class='wise-wiki-link user-link-people' title='程普'>程普</A>為左右都督，事雖決於<A HREF='../人物/周瑜.html' class='wise-wiki-link user-link-people' title='周瑜'>瑜</A>，然<A HREF='../人物/程普.html' class='wise-wiki-link user-link-people' title='程普'>普</A>自以舊臣而居<A HREF='../人物/周瑜.html' class='wise-wiki-link user-link-people' title='周瑜'>瑜</A>下，頗不相睦；後因見<A HREF='../人物/周瑜.html' class='wise-wiki-link user-link-people' title='周瑜'>瑜</A>之才，方始敬服？今<A HREF='../人物/呂蒙.html' class='wise-wiki-link user-link-people' title='呂蒙'>蒙</A>之才不及<A HREF='../人物/周瑜.html' class='wise-wiki-link user-link-people' title='周瑜'>瑜</A>，而<A HREF='../人物/孫皎.html' class='wise-wiki-link user-link-people' title='孫皎'>叔明</A>之親勝於<A HREF='../人物/程普.html' class='wise-wiki-link user-link-people' title='程普'>普</A>，恐未必能相濟也。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大悟，遂拜<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>為大都督，總制江東諸路軍馬；令<A HREF='../人物/孫皎.html' class='wise-wiki-link user-link-people' title='孫皎'>孫皎</A>在後接應糧草。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>拜謝，點兵三萬，快船八十餘隻，選會水者扮作商人，皆穿白衣，在船上搖櫓，卻將精兵伏於艇艇船中。次調<A HREF='../人物/韓當.html' class='wise-wiki-link user-link-people' title='韓當'>韓當</A>、<A HREF='../人物/蔣欽.html' class='wise-wiki-link user-link-people' title='蔣欽'>蔣欽</A>、<A HREF='../人物/朱然.html' class='wise-wiki-link user-link-people' title='朱然'>朱然</A>、<A HREF='../人物/潘璋.html' class='wise-wiki-link user-link-people' title='潘璋'>潘璋</A>、<A HREF='../人物/周泰.html' class='wise-wiki-link user-link-people' title='周泰'>周泰</A>、<A HREF='../人物/徐盛.html' class='wise-wiki-link user-link-people' title='徐盛'>徐盛</A>、<A HREF='../人物/丁奉.html' class='wise-wiki-link user-link-people' title='丁奉'>丁奉</A>等七員大將，相繼而進。其餘皆隨<A HREF='../人物/孫權.html' class='wise-wiki-link user-link-people' title='孫權'>吳侯</A>為合後救應。一面遣使致書<A HREF='../人物/曹操.html' class='wise-wiki-link user-link-people' title='曹操'>曹操</A>，令進兵以襲<A HREF='../人物/關羽.html' class='wise-wiki-link user-link-people' title='關羽'>雲長</A>之後；一面先傳報<A HREF='../人物/陸遜.html' class='wise-wiki-link user-link-people' title='陸遜'>陸遜</A>，然後發白衣人，駕快船往潯陽江去。晝夜趲行，直抵北岸。江邊烽火台上守台軍盤問時，吳人答曰：“我等皆是客商；因江中阻風，到此一避。”隨將財物送與守台軍士。軍士信之，遂任其停泊江邊。</P>
<P class=wise-wiki>約至二更，艇艇中精兵齊出，將烽火台上官軍縛倒，暗號一聲，八十餘船精兵俱起，將緊要去處墩台之軍，盡行捉入船中，不曾走了一個。於是長驅大進，迳取荊州，無人知覺。將至荊州，<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>將沿江墩台所獲官軍，用好言撫慰，各各重賞，令賺開城門，縱火為號。眾軍領命，<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>便教前導。比及半夜，到城下叫門。門吏認得是荊州之兵，開了城門。眾軍一聲喊起，就城門裡放起號火。吳兵齊入，襲了荊州。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>便傳令軍中：“如有妄殺一人，妄取民間一物者，定按軍法。”原任官吏，並依舊職。將<A HREF='../人物/關羽.html' class='wise-wiki-link user-link-people' title='關羽'>關公</A>家屬另養別宅，不許閒人攪擾。一面遣人申報<A HREF='../人物/孫權.html' class='wise-wiki-link user-link-people' title='孫權'>孫權</A>。</P>
<P class=wise-wiki>一日大雨，<A HREF='../人物/呂蒙.html' class='wise-wiki-link user-link-people' title='呂蒙'>蒙</A>上馬引數騎點看四門。忽見一人取民間箬笠以蓋鎧甲，<A HREF='../人物/呂蒙.html' class='wise-wiki-link user-link-people' title='呂蒙'>蒙</A>喝左右執下問之：乃<A HREF='../人物/呂蒙.html' class='wise-wiki-link user-link-people' title='呂蒙'>蒙</A>之鄉人也。 <A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“汝雖係我同鄉，但吾號令已出，汝故犯之，當按軍法。”其人泣告曰：“某恐雨濕官鎧，故取遮蓋，非為私用。乞<A HREF='../人物/呂蒙.html' class='wise-wiki-link user-link-people' title='呂蒙'>將軍</A>念同鄉之情。”<A HREF='../人物/呂蒙.html' class='wise-wiki-link user-link-people' title='呂蒙'>蒙</A>曰：“吾固知汝為覆官鎧，然終是不應取民間之物。”叱左右推下斬之。梟首傳示畢，然後收其屍首，泣而葬之。自是三軍震肅。</P>
<P class=wise-wiki>不一日，<A HREF='../人物/孫權.html' class='wise-wiki-link user-link-people' title='孫權'>孫權</A>領眾至。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>出郭迎接入衙。 <A HREF='../人物/孫權.html' class='wise-wiki-link user-link-people' title='孫權'>權</A>慰勞畢，仍命<A HREF='../人物/潘浚.html' class='wise-wiki-link user-link-people' title='潘浚'>潘浚</A>為治中，掌荊州事；監內放出<A HREF='../人物/於禁.html' class='wise-wiki-link user-link-people' title='於禁'>於禁</A>，遣歸<A HREF='../人物/曹操.html' class='wise-wiki-link user-link-people' title='曹操'>曹操</A>，安民賞軍，設宴慶賀。 <A HREF='../人物/孫權.html' class='wise-wiki-link user-link-people' title='孫權'>權</A>謂<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>曰：“今荊州已得，但公安<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>、南郡<A HREF='../人物/糜芳.html' class='wise-wiki-link user-link-people' title='糜芳'>糜芳</A>，此二處如何收復？”</P>
<P class=wise-wiki>言未畢，忽<A HREF='../人物/虞翻.html' class='wise-wiki-link user-link-people' title='虞翻'>一人</A>出曰：“不須引弓發箭，某憑三寸不爛之舌，說公安<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>來降，可乎？”眾視之，乃<A HREF='../人物/虞翻.html' class='wise-wiki-link user-link-people' title='虞翻'>虞翻</A>也。 <A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/虞翻.html' class='wise-wiki-link user-link-people' title='虞翻'>仲翔</A>有何良策，可使<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>歸降？”<A HREF='../人物/虞翻.html' class='wise-wiki-link user-link-people' title='虞翻'>翻</A>曰：“某自幼與<A HREF='../人物/傅士仁.html' class='wise-wiki-link user-link-people' title='傅士仁'>士仁</A>交厚；今若以利害說之，彼必歸矣。”<A HREF='../人物/孫權.html' class='wise-wiki-link user-link-people' title='孫權'>權</A>大喜，遂令<A HREF='../人物/虞翻.html' class='wise-wiki-link user-link-people' title='虞翻'>虞翻</A>五百軍，迳奔公安來。</P>
<P class=wise-wiki>卻說<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>聽知荊州已失，急令閉城堅守。 <A HREF='../人物/虞翻.html' class='wise-wiki-link user-link-people' title='虞翻'>虞翻</A>至，見城門緊閉，遂寫書拴於箭上，射入城中。軍士拾得，獻與<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>。 <A HREF='../人物/傅士仁.html' class='wise-wiki-link user-link-people' title='傅士仁'>士仁</A>拆書視之，乃招降之意。覽畢，想起<A HREF='../人物/關羽.html' class='wise-wiki-link user-link-people' title='關羽'>關公</A>去日恨吾之意，不如早降；即令大開城門，請<A HREF='../人物/虞翻.html' class='wise-wiki-link user-link-people' title='虞翻'>虞翻</A>入城。二人禮畢，各訴舊情。 <A HREF='../人物/虞翻.html' class='wise-wiki-link user-link-people' title='虞翻'>翻</A>說<A HREF='../人物/孫權.html' class='wise-wiki-link user-link-people' title='孫權'>吳侯</A>寬洪大度，禮賢下士。 <A HREF='../人物/傅士仁.html' class='wise-wiki-link user-link-people' title='傅士仁'>士仁</A>大喜，即同<A HREF='../人物/虞翻.html' class='wise-wiki-link user-link-people' title='虞翻'>虞翻</A>齎印綬來荊州投降。 <A HREF='../人物/孫權.html' class='wise-wiki-link user-link-people' title='孫權'>孫權</A>大悅，仍令去守公安。</P>
<P class=wise-wiki><A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>密謂<A HREF='../人物/孫權.html' class='wise-wiki-link user-link-people' title='孫權'>權</A>曰：“今<A HREF='../人物/關羽.html' class='wise-wiki-link user-link-people' title='關羽'>雲長</A>未獲，留<A HREF='../人物/傅士仁.html' class='wise-wiki-link user-link-people' title='傅士仁'>士仁</A>於公安，久必有變；不若使往南郡招<A HREF='../人物/糜芳.html' class='wise-wiki-link user-link-people' title='糜芳'>糜芳</A>歸降。”<A HREF='../人物/孫權.html' class='wise-wiki-link user-link-people' title='孫權'>權</A>乃召<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>謂曰：“<A HREF='../人物/糜芳.html' class='wise-wiki-link user-link-people' title='糜芳'>糜芳</A>與卿交厚，卿可招來歸降，孤自當有重賞。”<A HREF='../人物/傅士仁.html' class='wise-wiki-link user-link-people' title='傅士仁'>傅士仁</A>慨然領諾，遂引十餘騎，迳投南郡招安<A HREF='../人物/糜芳.html' class='wise-wiki-link user-link-people' title='糜芳'>糜芳</A>。正是：</P>
<DIV class='wise-wiki-p user-poem'><P class='wise-wiki user-poem'>今日公安無守志，</P>
<P class='wise-wiki user-poem'>從前王甫是良言。</P></DIV>
<P class=wise-wiki>未知此去如何，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='074.html' class='navigator'>上一頁</A></SPAN> <SPAN class='navigator'><A HREF='076.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.00997秒。</DIV></BODY>
</HTML>