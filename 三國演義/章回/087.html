<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第八十七回　征南寇丞相大興師　抗天兵蠻王初受執 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='086.html' class='navigator'>上一頁</A></SPAN> <SPAN class='navigator'><A HREF='088.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第八十七回　征南寇丞相大興師　抗天兵蠻王初受執</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AB%B8%E8%91%9B%E4%BA%AE%E5%8D%97%E5%BE%81' class='wise-wiki-external-link user-external-link-wikipedia' title='維基：諸葛亮南征'>維基：諸葛亮南征</A>
</UL></DIV></FIELDSET>


<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>在於成都，事無大小，皆親自從公決斷。兩川之民，忻樂太平，夜不閉戶，路不拾遺。又幸連年大熟，老幼鼓腹謳歌，凡遇差徭，爭先早辦。因此軍需器械應用之物，無不完備；米滿倉廒，財盈府庫。　　</P>
<P class=wise-wiki>建興三年，益州飛報：蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>，大起蠻兵十萬，犯境侵掠。建寧太守<A HREF='../人物/雍闓.html' class='wise-wiki-link user-link-people' title='雍闓'>雍闓</A>，乃漢朝什方侯<A HREF='../人物/雍齒.html' class='wise-wiki-link user-link-people' title='雍齒'>雍齒</A>之後，今結連<A HREF='../人物/孟獲.html' class='wise-wiki-link user-link-people' title='孟獲'>孟獲</A>造反。牂雋郡太守<A HREF='../人物/朱褒.html' class='wise-wiki-link user-link-people' title='朱褒'>朱褒</A>、越雋郡太守<A HREF='../人物/高定.html' class='wise-wiki-link user-link-people' title='高定'>高定</A>，二人獻了城。止有永昌太守<A HREF='../人物/王伉.html' class='wise-wiki-link user-link-people' title='王伉'>王伉</A>不肯反。現今<A HREF='../人物/雍闓.html' class='wise-wiki-link user-link-people' title='雍闓'>雍闓</A>、<A HREF='../人物/朱褒.html' class='wise-wiki-link user-link-people' title='朱褒'>朱褒</A>、<A HREF='../人物/高定.html' class='wise-wiki-link user-link-people' title='高定'>高定</A>三人部下人馬，皆與<A HREF='../人物/孟獲.html' class='wise-wiki-link user-link-people' title='孟獲'>孟獲</A>為嚮導官，攻打永昌郡。今<A HREF='../人物/王伉.html' class='wise-wiki-link user-link-people' title='王伉'>王伉</A>與功曹<A HREF='../人物/呂凱.html' class='wise-wiki-link user-link-people' title='呂凱'>呂凱</A>，會集百姓，死守此城，其勢甚急。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃入朝奏<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>觀南蠻不服，實國家之大患也。<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>當自領大軍，前去征討。”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“東有<A HREF='../人物/孫權.html' class='wise-wiki-link user-link-people' title='孫權'>孫權</A>，北有<A HREF='../人物/曹丕.html' class='wise-wiki-link user-link-people' title='曹丕'>曹丕</A>，今<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>棄<A HREF='../人物/劉禪.html' class='wise-wiki-link user-link-people' title='劉禪'>朕</A>而去，倘吳、魏來攻，如之奈何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“東吳方與我國講和，料無異心；若有異心，<A HREF='../人物/李嚴.html' class='wise-wiki-link user-link-people' title='李嚴'>李嚴</A>在白帝城，<A HREF='../人物/李嚴.html' class='wise-wiki-link user-link-people' title='李嚴'>此人</A>可當<A HREF='../人物/陸遜.html' class='wise-wiki-link user-link-people' title='陸遜'>陸遜</A>也。<A HREF='../人物/曹丕.html' class='wise-wiki-link user-link-people' title='曹丕'>曹丕</A>新敗，銳氣已喪，未能遠圖；且有<A HREF='../人物/馬超.html' class='wise-wiki-link user-link-people' title='馬超'>馬超</A>守把漢中諸處關口，不必憂也。<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>又留<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>等分兩軍為救應，保<A HREF='../人物/劉禪.html' class='wise-wiki-link user-link-people' title='劉禪'>陛下</A>萬無一失。今<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>先去掃蕩蠻方，然後北伐，以圖中原，報<A HREF='../人物/劉備.html' class='wise-wiki-link user-link-people' title='劉備'>先帝</A>三顧之恩，託孤之重。”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“<A HREF='../人物/劉禪.html' class='wise-wiki-link user-link-people' title='劉禪'>朕</A>年幼無知，惟<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>斟酌行之。”</P>
<P class=wise-wiki>言未畢，班部內<A HREF='../人物/王連.html' class='wise-wiki-link user-link-people' title='王連'>一人</A>出曰：“不可！不可！”眾視之，乃南陽人也，<A HREF='../人物/王連.html' class='wise-wiki-link user-link-people' title='王連'>姓王，名連，字文儀</A>，現為諫議大夫。 <A HREF='../人物/王連.html' class='wise-wiki-link user-link-people' title='王連'>連</A>諫曰：“南方不毛之地，瘴疫之鄉；<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>秉鈞衡之重任，而自遠征，非所宜也。且<A HREF='../人物/雍闓.html' class='wise-wiki-link user-link-people' title='雍闓'>雍闓</A>等乃疥癬之疾，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>只須遣一大將討之，必然成功。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“南蠻之地，離國甚遠，人多不習王化，收伏甚難，吾當親去征之。可剛可柔，別有斟酌，非可容易託人。”<A HREF='../人物/王連.html' class='wise-wiki-link user-link-people' title='王連'>王連</A>再三苦勸，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不從。</P>
<P class=wise-wiki>是日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>辭了<A HREF='../人物/劉禪.html' class='wise-wiki-link user-link-people' title='劉禪'>後主</A>，令<A HREF='../人物/蔣琬.html' class='wise-wiki-link user-link-people' title='蔣琬'>蔣琬</A>為參軍，<A HREF='../人物/費禕.html' class='wise-wiki-link user-link-people' title='費禕'>費禕</A>為長史，<A HREF='../人物/董厥.html' class='wise-wiki-link user-link-people' title='董厥'>董厥</A>、<A HREF='../人物/樊建.html' class='wise-wiki-link user-link-people' title='樊建'>樊建</A>二人為掾史；<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>為大將，總督軍馬；<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>為副將；並川將數十員：共起川兵五十萬，前望益州進發。</P>
<P class=wise-wiki>忽有<A HREF='../人物/關羽.html' class='wise-wiki-link user-link-people' title='關羽'>關公</A>第三子<A HREF='../人物/關索.html' class='wise-wiki-link user-link-people' title='關索'>關索</A>，入軍來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“自荊州失陷，逃難在鮑家莊養病。每要赴川見<A HREF='../人物/劉備.html' class='wise-wiki-link user-link-people' title='劉備'>先帝</A>報仇，瘡痕未合，不能起行。近已安痊，打探得系吳仇人已皆誅戮，徑來西川見<A HREF='../人物/劉禪.html' class='wise-wiki-link user-link-people' title='劉禪'>帝</A>，恰在途中遇見征南之兵，特來投見。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聞之，嗟訝不已；一面遣人申報朝廷，就令<A HREF='../人物/關索.html' class='wise-wiki-link user-link-people' title='關索'>關索</A>為前部先鋒，一同征南。大隊人馬，各依隊伍而行。飢餐渴飲，夜住曉行；所經之處，秋毫無犯。</P>
<P class=wise-wiki>卻說<A HREF='../人物/雍闓.html' class='wise-wiki-link user-link-people' title='雍闓'>雍闓</A>聽知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自統大軍而來，即與<A HREF='../人物/高定.html' class='wise-wiki-link user-link-people' title='高定'>高定</A>、<A HREF='../人物/朱褒.html' class='wise-wiki-link user-link-people' title='朱褒'>朱褒</A>商議，分兵三路：<A HREF='../人物/高定.html' class='wise-wiki-link user-link-people' title='高定'>高定</A>取中路，<A HREF='../人物/雍闓.html' class='wise-wiki-link user-link-people' title='雍闓'>雍闓</A>在左，<A HREF='../人物/朱褒.html' class='wise-wiki-link user-link-people' title='朱褒'>朱褒</A>在右；三路各引兵五六萬迎敵。於是<A HREF='../人物/高定.html' class='wise-wiki-link user-link-people' title='高定'>高定</A>令<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>為前部先鋒。 <A HREF='../人物/鄂煥.html' class='wise-wiki-link user-link-people' title='鄂煥'>煥</A>身長九尺，面貌醜惡，使一枝方天戟，有萬夫不當之勇：領本部兵，離了大寨，來迎蜀兵。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>統大軍已到益州界分。前部先鋒<A HREF='../人物/魏延.html' class='wise-wiki-link user-link-people' title='魏延'>魏延</A>，副將<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/王平.html' class='wise-wiki-link user-link-people' title='王平'>王平</A>，才入界口，正遇<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>軍馬。兩陣對圓，<A HREF='../人物/魏延.html' class='wise-wiki-link user-link-people' title='魏延'>魏延</A>出馬大罵曰：“<A HREF='../人物/鄂煥.html' class='wise-wiki-link user-link-people' title='鄂煥'>反賊</A>早早受降！”<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>拍馬與<A HREF='../人物/魏延.html' class='wise-wiki-link user-link-people' title='魏延'>魏延</A>交鋒。戰不數合，<A HREF='../人物/魏延.html' class='wise-wiki-link user-link-people' title='魏延'>延</A>詐敗走，<A HREF='../人物/鄂煥.html' class='wise-wiki-link user-link-people' title='鄂煥'>煥</A>隨後趕來。走不數里，喊聲大震。 <A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/王平.html' class='wise-wiki-link user-link-people' title='王平'>王平</A>兩路軍殺來，絕其後路。 <A HREF='../人物/魏延.html' class='wise-wiki-link user-link-people' title='魏延'>延</A>復回，三員將並力拒戰，生擒<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>。解到大寨，入見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令去其縛，以酒食待之。問曰：“<A HREF='../人物/鄂煥.html' class='wise-wiki-link user-link-people' title='鄂煥'>汝</A>是何人部將？”<A HREF='../人物/鄂煥.html' class='wise-wiki-link user-link-people' title='鄂煥'>煥</A>曰：“某是<A HREF='../人物/高定.html' class='wise-wiki-link user-link-people' title='高定'>高定</A>部將。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾知<A HREF='../人物/高定.html' class='wise-wiki-link user-link-people' title='高定'>高定</A>乃忠義之士，今為<A HREF='../人物/雍闓.html' class='wise-wiki-link user-link-people' title='雍闓'>雍闓</A>所惑，以致如此。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今放<A HREF='../人物/鄂煥.html' class='wise-wiki-link user-link-people' title='鄂煥'>汝</A>回去，令<A HREF='../人物/高定.html' class='wise-wiki-link user-link-people' title='高定'>高太守</A>早早歸降，免遭大禍。”<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>拜謝而去，回見<A HREF='../人物/高定.html' class='wise-wiki-link user-link-people' title='高定'>高定</A>，說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之德。 <A HREF='../人物/高定.html' class='wise-wiki-link user-link-people' title='高定'>定</A>亦感激不已。</P>
<P class=wise-wiki>次日，<A HREF='../人物/雍闓.html' class='wise-wiki-link user-link-people' title='雍闓'>雍闓</A>至寨。禮畢，曰：“如何得<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>回也？”<A HREF='../人物/高定.html' class='wise-wiki-link user-link-people' title='高定'>定</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>以義放之。”曰：“此乃<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>反間之計：欲令我兩人不和，故施此謀也。”<A HREF='../人物/高定.html' class='wise-wiki-link user-link-people' title='高定'>定</A>半信不信，心中猶豫。忽報蜀將搦戰，<A HREF='../人物/高定.html' class='wise-wiki-link user-link-people' title='高定'>自</A>引三萬兵出迎。戰不數合，撥馬便走。 <A HREF='../人物/魏延.html' class='wise-wiki-link user-link-people' title='魏延'>延</A>率兵大進，追殺二十餘里。</P>
<P class=wise-wiki>次日，<A HREF='../人物/雍闓.html' class='wise-wiki-link user-link-people' title='雍闓'>雍闓</A>又起兵來迎。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>一連三日不出。至第四日，<A HREF='../人物/雍闓.html' class='wise-wiki-link user-link-people' title='雍闓'>雍闓</A>、<A HREF='../人物/高定.html' class='wise-wiki-link user-link-people' title='高定'>高定</A>分兵兩路，來取蜀寨。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令<A HREF='../人物/魏延.html' class='wise-wiki-link user-link-people' title='魏延'>魏延</A>兩路伺候；果然<A HREF='../人物/雍闓.html' class='wise-wiki-link user-link-people' title='雍闓'>雍闓</A>、<A HREF='../人物/高定.html' class='wise-wiki-link user-link-people' title='高定'>高定</A>兩路兵來，被伏兵殺傷大半，生擒者無數，都解到大寨來。 <A HREF='../人物/雍闓.html' class='wise-wiki-link user-link-people' title='雍闓'>雍闓</A>的人，囚在一邊；<A HREF='../人物/高定.html' class='wise-wiki-link user-link-people' title='高定'>高定</A>的人，囚在一邊。卻令軍士謠說：“但是<A HREF='../人物/高定.html' class='wise-wiki-link user-link-people' title='高定'>高定</A>的人免死，<A HREF='../人物/雍闓.html' class='wise-wiki-link user-link-people' title='雍闓'>雍闓</A>的人盡殺。”眾軍皆聞此言。少時，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令取<A HREF='../人物/雍闓.html' class='wise-wiki-link user-link-people' title='雍闓'>雍闓</A>的人到帳前，問曰：“汝等皆是何人部從？”眾偽曰：“<A HREF='../人物/高定.html' class='wise-wiki-link user-link-people' title='高定'>高定</A>部下人也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教皆免其死，與酒食賞勞，令人送出界首，縱放回寨。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又喚<A HREF='../人物/高定.html' class='wise-wiki-link user-link-people' title='高定'>高定</A>的人問之。眾皆告曰：“吾等實是<A HREF='../人物/高定.html' class='wise-wiki-link user-link-people' title='高定'>高定</A>部下軍士。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>亦皆免其死，賜以酒食；卻揚言曰：“<A HREF='../人物/雍闓.html' class='wise-wiki-link user-link-people' title='雍闓'>雍闓</A>今日使人投降，要獻<A HREF='../人物/高定.html' class='wise-wiki-link user-link-people' title='高定'>汝主</A>並<A HREF='../人物/朱褒.html' class='wise-wiki-link user-link-people' title='朱褒'>朱褒</A>首級以為功勞，吾甚不忍。汝等既是<A HREF='../人物/高定.html' class='wise-wiki-link user-link-people' title='高定'>高定</A>部下軍，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>放汝等回去，再不可背反。若再擒來，決不輕恕。”　　</P>
<P class=wise-wiki>眾皆拜謝而去；回到本寨，入見<A HREF='../人物/高定.html' class='wise-wiki-link user-link-people' title='高定'>高定</A>，說知此事。定乃密遣人去<A HREF='../人物/雍闓.html' class='wise-wiki-link user-link-people' title='雍闓'>雍闓</A>寨中探聽，卻有一般放回的人，言說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之德；因此<A HREF='../人物/雍闓.html' class='wise-wiki-link user-link-people' title='雍闓'>雍闓</A>部軍，多有歸順<A HREF='../人物/高定.html' class='wise-wiki-link user-link-people' title='高定'>高定</A>之心。雖然如此，<A HREF='../人物/高定.html' class='wise-wiki-link user-link-people' title='高定'>高定</A>心中不穩，又令一人來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>寨中探聽虛實。被伏路軍捉來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>故意認做<A HREF='../人物/雍闓.html' class='wise-wiki-link user-link-people' title='雍闓'>雍闓</A>的人，喚入帳中問曰：“汝<A HREF='../人物/雍闓.html' class='wise-wiki-link user-link-people' title='雍闓'>元帥</A>既約下獻<A HREF='../人物/高定.html' class='wise-wiki-link user-link-people' title='高定'>高定</A>、<A HREF='../人物/朱褒.html' class='wise-wiki-link user-link-people' title='朱褒'>朱褒</A>二人首級，因何誤了日期？汝這廝不精細，如何做得細作！”軍士含糊答應。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以酒食賜之，修密書一封，付軍士曰：“汝持此書付<A HREF='../人物/雍闓.html' class='wise-wiki-link user-link-people' title='雍闓'>雍闓</A>，教他早早下手，休得誤事。”</P>
<P class=wise-wiki>細作拜謝而去，回見<A HREF='../人物/高定.html' class='wise-wiki-link user-link-people' title='高定'>高定</A>，呈上<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之書，說<A HREF='../人物/雍闓.html' class='wise-wiki-link user-link-people' title='雍闓'>雍闓</A>如此如此。 <A HREF='../人物/高定.html' class='wise-wiki-link user-link-people' title='高定'>定</A>看書畢，大怒曰：“<A HREF='../人物/高定.html' class='wise-wiki-link user-link-people' title='高定'>吾</A>以真心待之，彼反欲害<A HREF='../人物/高定.html' class='wise-wiki-link user-link-people' title='高定'>吾</A>，情理難容！”使喚<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>商議。 <A HREF='../人物/鄂煥.html' class='wise-wiki-link user-link-people' title='鄂煥'>煥</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃仁人，背之不祥。我等謀反作惡，皆<A HREF='../人物/雍闓.html' class='wise-wiki-link user-link-people' title='雍闓'>雍闓</A>之故；不如殺以投<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。”<A HREF='../人物/高定.html' class='wise-wiki-link user-link-people' title='高定'>定</A>曰：“如何下手？”<A HREF='../人物/鄂煥.html' class='wise-wiki-link user-link-people' title='鄂煥'>煥</A>曰：“可設一席，令人去請<A HREF='../人物/雍闓.html' class='wise-wiki-link user-link-people' title='雍闓'>雍闓</A>。彼若無異心，必坦然而來；若其不來，必有異心。<A HREF='../人物/高定.html' class='wise-wiki-link user-link-people' title='高定'>我主</A>可攻其前，某伏於寨後小路候之；可擒矣。”<A HREF='../人物/高定.html' class='wise-wiki-link user-link-people' title='高定'>高定</A>從其言，設席請<A HREF='../人物/雍闓.html' class='wise-wiki-link user-link-people' title='雍闓'>雍闓</A>。果疑前日放回軍士之言，懼而不來。是夜<A HREF='../人物/高定.html' class='wise-wiki-link user-link-people' title='高定'>高定</A>引兵殺投<A HREF='../人物/雍闓.html' class='wise-wiki-link user-link-people' title='雍闓'>雍闓</A>寨中。原來有<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>放回免死的人，皆想<A HREF='../人物/高定.html' class='wise-wiki-link user-link-people' title='高定'>高定</A>之德，乘時助戰。 <A HREF='../人物/雍闓.html' class='wise-wiki-link user-link-people' title='雍闓'>雍闓</A>軍不戰自亂。上馬望山路而走。行不二里，鼓聲響處，一彪軍出，乃<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>也：挺方天戟，驟馬當先。 <A HREF='../人物/雍闓.html' class='wise-wiki-link user-link-people' title='雍闓'>雍闓</A>措手不及，被<A HREF='../人物/鄂煥.html' class='wise-wiki-link user-link-people' title='鄂煥'>煥</A>一戟刺於馬下，就梟其首級。部下軍士皆降<A HREF='../人物/高定.html' class='wise-wiki-link user-link-people' title='高定'>高定</A>。 <A HREF='../人物/高定.html' class='wise-wiki-link user-link-people' title='高定'>定</A>引兩部軍來降<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，獻<A HREF='../人物/雍闓.html' class='wise-wiki-link user-link-people' title='雍闓'>雍闓</A>首級於帳下。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>高坐於帳上，喝令左右推轉<A HREF='../人物/高定.html' class='wise-wiki-link user-link-people' title='高定'>高定</A>，斬首報來。 <A HREF='../人物/高定.html' class='wise-wiki-link user-link-people' title='高定'>定</A>曰：“某感<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>大恩，今將<A HREF='../人物/雍闓.html' class='wise-wiki-link user-link-people' title='雍闓'>雍闓</A>首級來降，何故斬也？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“汝來詐降。敢瞞吾耶！”<A HREF='../人物/高定.html' class='wise-wiki-link user-link-people' title='高定'>定</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何以知吾詐降？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>於匣中取出一緘，與<A HREF='../人物/高定.html' class='wise-wiki-link user-link-people' title='高定'>高定</A>曰：“<A HREF='../人物/朱褒.html' class='wise-wiki-link user-link-people' title='朱褒'>朱褒</A>已使人密獻降書，說<A HREF='../人物/高定.html' class='wise-wiki-link user-link-people' title='高定'>你</A>與<A HREF='../人物/雍闓.html' class='wise-wiki-link user-link-people' title='雍闓'>雍闓</A>結生死之交，豈肯一旦便殺<A HREF='../人物/雍闓.html' class='wise-wiki-link user-link-people' title='雍闓'>此人</A>？<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>故知<A HREF='../人物/高定.html' class='wise-wiki-link user-link-people' title='高定'>汝</A>詐也。”<A HREF='../人物/高定.html' class='wise-wiki-link user-link-people' title='高定'>定</A>叫屈曰：“<A HREF='../人物/朱褒.html' class='wise-wiki-link user-link-people' title='朱褒'>朱褒</A>乃反間之計也。<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>切不可信！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>亦難憑一面之詞。<A HREF='../人物/高定.html' class='wise-wiki-link user-link-people' title='高定'>汝</A>若捉得<A HREF='../人物/朱褒.html' class='wise-wiki-link user-link-people' title='朱褒'>朱褒</A>，方表真心。”<A HREF='../人物/高定.html' class='wise-wiki-link user-link-people' title='高定'>定</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>休疑。<A HREF='../人物/高定.html' class='wise-wiki-link user-link-people' title='高定'>某</A>去擒<A HREF='../人物/朱褒.html' class='wise-wiki-link user-link-people' title='朱褒'>朱褒</A>來見<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，若何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若如此，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>疑心方息也。”<A HREF='../人物/高定.html' class='wise-wiki-link user-link-people' title='高定'>高定</A>即引部將<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>並本部兵，殺奔<A HREF='../人物/朱褒.html' class='wise-wiki-link user-link-people' title='朱褒'>朱褒</A>營來。比及離寨約有十里，山後一彪軍到，乃<A HREF='../人物/朱褒.html' class='wise-wiki-link user-link-people' title='朱褒'>朱褒</A>也。</P>
<P class=wise-wiki><A HREF='../人物/朱褒.html' class='wise-wiki-link user-link-people' title='朱褒'>褒</A>見<A HREF='../人物/高定.html' class='wise-wiki-link user-link-people' title='高定'>高定</A>軍來，慌忙與<A HREF='../人物/高定.html' class='wise-wiki-link user-link-people' title='高定'>高定</A>答話。 <A HREF='../人物/高定.html' class='wise-wiki-link user-link-people' title='高定'>定</A>大罵曰：“<A HREF='../人物/朱褒.html' class='wise-wiki-link user-link-people' title='朱褒'>汝</A>如何寫書與<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>處，使反間之計害吾耶？”<A HREF='../人物/朱褒.html' class='wise-wiki-link user-link-people' title='朱褒'>褒</A>目瞪口呆，不能回答。忽然<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>於馬後轉過，一戟刺<A HREF='../人物/朱褒.html' class='wise-wiki-link user-link-people' title='朱褒'>朱褒</A>於馬下。 <A HREF='../人物/高定.html' class='wise-wiki-link user-link-people' title='高定'>定</A>厲聲而言曰：“如不順者皆戮之！”於是眾軍一齊拜降。 <A HREF='../人物/高定.html' class='wise-wiki-link user-link-people' title='高定'>定</A>引兩部軍來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，獻<A HREF='../人物/朱褒.html' class='wise-wiki-link user-link-people' title='朱褒'>朱褒</A>首級於帳下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>故使<A HREF='../人物/高定.html' class='wise-wiki-link user-link-people' title='高定'>汝</A>殺此二賊，以表忠心。”遂命<A HREF='../人物/高定.html' class='wise-wiki-link user-link-people' title='高定'>高定</A>為益州太守，總攝三郡；令<A HREF='../人物/鄂煥.html' class='wise-wiki-link user-link-people' title='鄂煥'>鄂煥</A>為牙將。三路軍馬已平。</P>
<P class=wise-wiki>於是永昌太守<A HREF='../人物/王伉.html' class='wise-wiki-link user-link-people' title='王伉'>王伉</A>出城迎接<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入城已畢，問曰：“誰與<A HREF='../人物/王伉.html' class='wise-wiki-link user-link-people' title='王伉'>公</A>守此城，以保無虞？”<A HREF='../人物/王伉.html' class='wise-wiki-link user-link-people' title='王伉'>伉</A>曰：“某今日得此郡無危者，皆賴永昌不韋人，<A HREF='../人物/呂凱.html' class='wise-wiki-link user-link-people' title='呂凱'>姓呂，名凱，字季平</A>。皆<A HREF='../人物/呂凱.html' class='wise-wiki-link user-link-people' title='呂凱'>此人</A>之力。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂請<A HREF='../人物/呂凱.html' class='wise-wiki-link user-link-people' title='呂凱'>呂凱</A>至。 <A HREF='../人物/呂凱.html' class='wise-wiki-link user-link-people' title='呂凱'>凱</A>入見，禮畢。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“久聞<A HREF='../人物/呂凱.html' class='wise-wiki-link user-link-people' title='呂凱'>公</A>乃永昌高士，多虧<A HREF='../人物/呂凱.html' class='wise-wiki-link user-link-people' title='呂凱'>公</A>保守此城。今欲平蠻方，<A HREF='../人物/呂凱.html' class='wise-wiki-link user-link-people' title='呂凱'>公</A>有何高見？”<A HREF='../人物/呂凱.html' class='wise-wiki-link user-link-people' title='呂凱'>呂凱</A>遂取一圖，呈與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/呂凱.html' class='wise-wiki-link user-link-people' title='呂凱'>某</A>自歷仕以來，知南人欲反久矣，故密遣人入其境，察看可屯兵交戰之處，畫成一圖，名曰‘平蠻指掌圖’。今敢獻與<A HREF='../人物/諸葛亮.html' class='wise-wiki-link user-link-people' title='諸葛亮'>明公</A>。<A HREF='../人物/諸葛亮.html' class='wise-wiki-link user-link-people' title='諸葛亮'>明公</A>試觀之，可為徵蠻之一助也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，就用<A HREF='../人物/呂凱.html' class='wise-wiki-link user-link-people' title='呂凱'>呂凱</A>為行軍教授，兼嚮導官。於是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>提兵大進，深入南蠻之境。</P>
<P class=wise-wiki>正行軍之次，忽報<A HREF='../人物/劉禪.html' class='wise-wiki-link user-link-people' title='劉禪'>天子</A>差使命至。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>請入中軍，但見<A HREF='../人物/馬謖.html' class='wise-wiki-link user-link-people' title='馬謖'>一人</A>素袍白衣而進，乃<A HREF='../人物/馬謖.html' class='wise-wiki-link user-link-people' title='馬謖'>馬謖</A>也；為兄<A HREF='../人物/馬良.html' class='wise-wiki-link user-link-people' title='馬良'>馬良</A>新亡，因此挂孝。 <A HREF='../人物/馬謖.html' class='wise-wiki-link user-link-people' title='馬謖'>謖</A>曰：“奉<A HREF='../人物/劉禪.html' class='wise-wiki-link user-link-people' title='劉禪'>主上</A>敕命，賜眾軍酒帛。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>接詔已畢，依命一一給散，遂留<A HREF='../人物/馬謖.html' class='wise-wiki-link user-link-people' title='馬謖'>馬謖</A>在帳敘話。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>奉<A HREF='../人物/劉禪.html' class='wise-wiki-link user-link-people' title='劉禪'>天子</A>詔，削平蠻方；久聞<A HREF='../人物/馬謖.html' class='wise-wiki-link user-link-people' title='馬謖'>幼常</A>高見，望乞賜教。”<A HREF='../人物/馬謖.html' class='wise-wiki-link user-link-people' title='馬謖'>謖</A>曰：“<A HREF='../人物/馬謖.html' class='wise-wiki-link user-link-people' title='馬謖'>愚</A>有片言，望<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>察之；南蠻恃其地遠山險，不服久矣；雖今日破之，明日復叛。<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>大軍到彼，必然平服；但班師之日，必用北伐<A HREF='../人物/曹丕.html' class='wise-wiki-link user-link-people' title='曹丕'>曹丕</A>；蠻兵若知內虛，其反必速。夫用兵之道：‘攻心為上，攻城為下；心戰為上，兵戰為下。’願<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>但服其心足矣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歎曰：“<A HREF='../人物/馬謖.html' class='wise-wiki-link user-link-people' title='馬謖'>幼常</A>足知吾肺腑也！”於是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂令<A HREF='../人物/馬謖.html' class='wise-wiki-link user-link-people' title='馬謖'>馬謖</A>為參軍，即統大兵前進。</P>
<P class=wise-wiki>卻說蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>，聽知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>智破<A HREF='../人物/雍闓.html' class='wise-wiki-link user-link-people' title='雍闓'>雍闓</A>等，遂聚<A HREF='../人物/三洞元帥.html' class='wise-wiki-link user-link-people' title='三洞元帥'>三洞元帥</A>商議。第一洞乃<A HREF='../人物/金環三結.html' class='wise-wiki-link user-link-people' title='金環三結'>金環三結</A>元帥，第二洞乃<A HREF='../人物/董荼那.html' class='wise-wiki-link user-link-people' title='董荼那'>董荼那</A>元帥，第三洞乃<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>元帥。 <A HREF='../人物/三洞元帥.html' class='wise-wiki-link user-link-people' title='三洞元帥'>三洞元帥</A>入見<A HREF='../人物/孟獲.html' class='wise-wiki-link user-link-people' title='孟獲'>孟獲</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>曰：“今<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>領大軍來侵我境界，不得不並力敵之。汝<A HREF='../人物/三洞元帥.html' class='wise-wiki-link user-link-people' title='三洞元帥'>三人</A>可分兵三路而進。如得勝者，便為洞主。”於是分<A HREF='../人物/金環三結.html' class='wise-wiki-link user-link-people' title='金環三結'>金環三結</A>取中路，<A HREF='../人物/董荼那.html' class='wise-wiki-link user-link-people' title='董荼那'>董荼那</A>取左路，<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>取右路。各引五萬蠻兵，依令而行。　　</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>正在寨中議事，忽哨馬飛報，說<A HREF='../人物/三洞元帥.html' class='wise-wiki-link user-link-people' title='三洞元帥'>三洞元帥</A>分兵三路到來。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽畢，即喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>至，卻都不分付；更喚<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>至，囑之曰：“今蠻兵三路而來，吾欲令<A HREF='../人物/趙雲.html' class='wise-wiki-link user-link-people' title='趙雲'>子龍</A>、<A HREF='../人物/魏延.html' class='wise-wiki-link user-link-people' title='魏延'>文長</A>去；此二人不識地理，未敢用之。<A HREF='../人物/王平.html' class='wise-wiki-link user-link-people' title='王平'>王平</A>可往左路迎敵，<A HREF='../人物/馬忠.html' class='wise-wiki-link user-link-people' title='馬忠'>馬忠</A>可往右路迎敵。吾卻使<A HREF='../人物/趙雲.html' class='wise-wiki-link user-link-people' title='趙雲'>子龍</A>、<A HREF='../人物/魏延.html' class='wise-wiki-link user-link-people' title='魏延'>文長</A>隨後接應。今日整頓軍馬，來日平明進發。”二人聽令而去。又喚<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/張翼.html' class='wise-wiki-link user-link-people' title='張翼'>張翼</A>分付曰：“汝二人同領一軍，往中路迎敵。今日整點軍馬，來日與<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>約會而進。吾欲令<A HREF='../人物/趙雲.html' class='wise-wiki-link user-link-people' title='趙雲'>子龍</A>、<A HREF='../人物/魏延.html' class='wise-wiki-link user-link-people' title='魏延'>文長</A>去取，奈二人不識地理，故未敢用之。”<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/張翼.html' class='wise-wiki-link user-link-people' title='張翼'>張翼</A>聽令去了。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不用，各有慍色。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾非不用汝二人，但恐以中年涉險，為蠻人所算，失其銳氣耳。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>曰：“倘我等識地理，若何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“汝二人只宜小心，休得妄動。”二人怏怏而退。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>請<A HREF='../人物/魏延.html' class='wise-wiki-link user-link-people' title='魏延'>魏延</A>到<A HREF='../人物/趙雲.html' class='wise-wiki-link user-link-people' title='趙雲'>自己</A>寨內商議曰：“吾二人為先鋒，卻說不識地理而不肯用。今用此後輩，吾等豈不羞乎？”<A HREF='../人物/魏延.html' class='wise-wiki-link user-link-people' title='魏延'>延</A>曰：“吾二人只今就上馬，親去探之；捉住土人，便教引進，以敵蠻兵，大事可成。”<A HREF='../人物/趙雲.html' class='wise-wiki-link user-link-people' title='趙雲'>雲</A>從之，遂上馬徑取中路而來。方行不數里，遠遠望見塵頭大起。二人上山坡看時，果見數十騎蠻兵，縱馬而來。二人兩路衝出。蠻兵見了，大驚而走。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>各生擒幾人，回到本寨，以酒食待之，卻細問其故。蠻兵告曰：“前面是<A HREF='../人物/金環三結.html' class='wise-wiki-link user-link-people' title='金環三結'>金環三結</A>元帥大寨，正在山口。寨邊東西兩路，卻通五溪洞並<A HREF='../人物/董荼那.html' class='wise-wiki-link user-link-people' title='董荼那'>董荼那</A>、<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>各寨之後。”</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>聽知此話，遂點精兵五千，教擒來蠻兵引路。比及起軍時，已是二更天氣；月明星朗，趁著月色而行。剛到<A HREF='../人物/金環三結.html' class='wise-wiki-link user-link-people' title='金環三結'>金環三結</A>大寨之時，約有四更，蠻兵方起造飯，準備天明廝殺。忽然<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>兩路殺入，蠻兵大亂。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>直殺入中軍，正逢<A HREF='../人物/金環三結.html' class='wise-wiki-link user-link-people' title='金環三結'>金環三結</A>元帥；交馬只一合，被<A HREF='../人物/趙雲.html' class='wise-wiki-link user-link-people' title='趙雲'>雲</A>一槍刺落馬下，就梟其首級。餘軍潰散。 <A HREF='../人物/魏延.html' class='wise-wiki-link user-link-people' title='魏延'>魏延</A>便分兵一半，望東路抄<A HREF='../人物/董荼那.html' class='wise-wiki-link user-link-people' title='董荼那'>董荼那</A>寨來。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>分兵一半，望西路抄<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>寨來。比及殺到蠻兵大寨之時，天已平明。</P>
<P class=wise-wiki>先說<A HREF='../人物/魏延.html' class='wise-wiki-link user-link-people' title='魏延'>魏延</A>殺奔<A HREF='../人物/董荼那.html' class='wise-wiki-link user-link-people' title='董荼那'>董荼那</A>寨來。 <A HREF='../人物/董荼那.html' class='wise-wiki-link user-link-people' title='董荼那'>董荼那</A>聽知寨後有軍殺至，便引兵出寨拒敵。忽然寨前門一聲喊起，蠻兵大亂。原來<A HREF='../人物/王平.html' class='wise-wiki-link user-link-people' title='王平'>王平</A>軍馬早已到了。兩下夾攻，蠻兵大敗。 <A HREF='../人物/董荼那.html' class='wise-wiki-link user-link-people' title='董荼那'>董荼那</A>奪路走脫，<A HREF='../人物/魏延.html' class='wise-wiki-link user-link-people' title='魏延'>魏延</A>追趕不上。卻說<A HREF='../人物/趙雲.html' class='wise-wiki-link user-link-people' title='趙雲'>趙雲</A>引兵殺到<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>寨後之時，<A HREF='../人物/馬忠.html' class='wise-wiki-link user-link-people' title='馬忠'>馬忠</A>已殺至寨前。兩下夾攻，蠻兵大敗，<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>乘亂走脫。各自收軍，回見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問曰：“三洞蠻兵，走了兩洞之主；<A HREF='../人物/金環三結.html' class='wise-wiki-link user-link-people' title='金環三結'>金環三結</A>元帥首級安在？”<A HREF='../人物/趙雲.html' class='wise-wiki-link user-link-people' title='趙雲'>趙雲</A>將首級獻功。眾皆言曰：“<A HREF='../人物/董荼那.html' class='wise-wiki-link user-link-people' title='董荼那'>董荼那</A>、<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>皆棄馬越嶺而去，因此趕他不上。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“二人吾已擒下了。”<A HREF='../人物/趙雲.html' class='wise-wiki-link user-link-people' title='趙雲'>趙</A>、<A HREF='../人物/魏延.html' class='wise-wiki-link user-link-people' title='魏延'>魏</A>二人並諸將皆不信。</P>
<P class=wise-wiki>少頃，<A HREF='../人物/張嶷.html' class='wise-wiki-link user-link-people' title='張嶷'>張嶷</A>解<A HREF='../人物/董荼那.html' class='wise-wiki-link user-link-people' title='董荼那'>董荼那</A>到，<A HREF='../人物/張翼.html' class='wise-wiki-link user-link-people' title='張翼'>張翼</A>解<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>到。眾皆驚訝。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾觀<A HREF='../人物/呂凱.html' class='wise-wiki-link user-link-people' title='呂凱'>呂凱</A>圖本，已知他各人下的寨子，故以言激<A HREF='../人物/趙雲.html' class='wise-wiki-link user-link-people' title='趙雲'>子龍</A>、<A HREF='../人物/魏延.html' class='wise-wiki-link user-link-people' title='魏延'>文長</A>之銳氣，故教深入重地，先破<A HREF='../人物/金環三結.html' class='wise-wiki-link user-link-people' title='金環三結'>金環三結</A>，隨即分兵左右寨後抄出，以<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>應之。非<A HREF='../人物/趙雲.html' class='wise-wiki-link user-link-people' title='趙雲'>子龍</A>、<A HREF='../人物/魏延.html' class='wise-wiki-link user-link-people' title='魏延'>文長</A>不可當此任也。吾料<A HREF='../人物/董荼那.html' class='wise-wiki-link user-link-people' title='董荼那'>董荼那</A>、<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>必從便徑往山路而走，故遣<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/張翼.html' class='wise-wiki-link user-link-people' title='張翼'>張翼</A>以伏兵待之，令<A HREF='../人物/關索.html' class='wise-wiki-link user-link-people' title='關索'>關索</A>以兵接應，擒此二人。”諸將皆拜伏曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>機算，神鬼莫測！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令押過<A HREF='../人物/董荼那.html' class='wise-wiki-link user-link-people' title='董荼那'>董荼那</A>、<A HREF='../人物/阿會喃.html' class='wise-wiki-link user-link-people' title='阿會喃'>阿會喃</A>至帳下，盡去其縛，以酒食衣服賜之，令各自歸洞，勿得助惡。二人泣拜，各投小路而去。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>謂諸將曰：“來日<A HREF='../人物/孟獲.html' class='wise-wiki-link user-link-people' title='孟獲'>孟獲</A>必然親自引兵廝殺，便可就此擒之。”乃喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>至，付與計策，各引五千兵去了。又喚<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/關索.html' class='wise-wiki-link user-link-people' title='關索'>關索</A>同引一軍，授計而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>分撥已畢，坐於帳上待之。</P>
<P class=wise-wiki>卻說蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>在帳中正坐，忽哨馬報來，說<A HREF='../人物/三洞元帥.html' class='wise-wiki-link user-link-people' title='三洞元帥'>三洞元帥</A>，俱被<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>捉將去了；部下之兵，各自潰散。 <A HREF='../人物/孟獲.html' class='wise-wiki-link user-link-people' title='孟獲'>獲</A>大怒，遂起蠻兵迤邐進發，正遇<A HREF='../人物/王平.html' class='wise-wiki-link user-link-people' title='王平'>王平</A>軍馬。兩陣對圓，<A HREF='../人物/王平.html' class='wise-wiki-link user-link-people' title='王平'>王平</A>出馬橫刀望之。只見門旗開處，數百南蠻騎將兩勢擺開。中間<A HREF='../人物/孟獲.html' class='wise-wiki-link user-link-people' title='孟獲'>孟獲</A>出馬，頭頂嵌寶紫金冠，身披纓絡紅錦袍，腰繫碾玉獅子帶，腳穿鷹嘴抹綠靴，騎一匹捲毛赤兔馬，懸兩口松紋鑲寶劍，昂然觀望，回顧左右蠻將曰：“人每說<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>善能用兵；今觀此陣，旌旗雜亂，隊伍交錯；刀槍器械，無一可能勝吾者。始知前日之言謬也。早知如此，吾反多時矣。誰敢去擒蜀將，以振軍威？”</P>
<P class=wise-wiki>言未盡，<A HREF='../人物/忙牙長.html' class='wise-wiki-link user-link-people' title='忙牙長'>一將</A>應聲而出，名喚<A HREF='../人物/忙牙長.html' class='wise-wiki-link user-link-people' title='忙牙長'>忙牙長</A>；使一口截頭大刀，騎一匹黃驃馬，來取<A HREF='../人物/王平.html' class='wise-wiki-link user-link-people' title='王平'>王平</A>。二將交鋒，戰不數合，<A HREF='../人物/王平.html' class='wise-wiki-link user-link-people' title='王平'>王平</A>便走。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>驅兵大進，迤邐追趕。 <A HREF='../人物/關索.html' class='wise-wiki-link user-link-people' title='關索'>關索</A>略戰又走，約退二十餘里。</P>
<P class=wise-wiki><A HREF='../人物/孟獲.html' class='wise-wiki-link user-link-people' title='孟獲'>孟獲</A>正追殺之間，忽然喊聲大起，左有<A HREF='../人物/張嶷.html' class='wise-wiki-link user-link-people' title='張嶷'>張嶷</A>，右有<A HREF='../人物/張翼.html' class='wise-wiki-link user-link-people' title='張翼'>張翼</A>，兩路兵殺出，截斷歸路。 <A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/關索.html' class='wise-wiki-link user-link-people' title='關索'>關索</A>复兵殺回。前後夾攻，蠻兵大敗。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>引部將死戰得脫，望錦帶山而逃。背後三路兵追殺將來。 <A HREF='../人物/孟獲.html' class='wise-wiki-link user-link-people' title='孟獲'>獲</A>正奔走之間，前面喊聲大起，一彪軍攔住：為首大將乃常山<A HREF='../人物/趙雲.html' class='wise-wiki-link user-link-people' title='趙雲'>趙子龍</A>也。 <A HREF='../人物/孟獲.html' class='wise-wiki-link user-link-people' title='孟獲'>獲</A>見了大驚，慌忙奔錦帶山小路而走。 <A HREF='../人物/趙雲.html' class='wise-wiki-link user-link-people' title='趙雲'>子龍</A>衝殺一陣，蠻兵大敗，生擒者無數。</P>
<P class=wise-wiki><A HREF='../人物/孟獲.html' class='wise-wiki-link user-link-people' title='孟獲'>孟獲</A>止與數十騎奔入山谷之中，背後追兵至近，前面路狹，馬不能行，乃棄了馬匹，爬山越嶺而逃。忽然山谷中一聲鼓響，乃是<A HREF='../人物/魏延.html' class='wise-wiki-link user-link-people' title='魏延'>魏延</A>受了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>計策，引五百步軍，伏於此處，<A HREF='../人物/孟獲.html' class='wise-wiki-link user-link-people' title='孟獲'>孟獲</A>抵敵不住，被<A HREF='../人物/魏延.html' class='wise-wiki-link user-link-people' title='魏延'>魏延</A>生擒活捉了。從騎皆降。 <A HREF='../人物/魏延.html' class='wise-wiki-link user-link-people' title='魏延'>魏延</A>解<A HREF='../人物/孟獲.html' class='wise-wiki-link user-link-people' title='孟獲'>孟獲</A>到大寨來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>早已殺牛宰羊，設宴在寨；卻教帳中排開七重圍子手，刀槍劍戟，燦若霜雪；又執御賜黃金鉞斧，曲柄傘蓋，前後羽葆鼓吹，左右排開御林軍，布列得十分嚴整。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>端坐於帳上，只見蠻兵紛紛穰穰，解到無數。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚到帳中，盡去其縛，撫諭曰：“汝等皆是好百姓，不幸被<A HREF='../人物/孟獲.html' class='wise-wiki-link user-link-people' title='孟獲'>孟獲</A>所拘，今受驚。吾想汝等父母、兄弟、妻子必倚門而望；若聽知陣敗，定然割肚牽腸，眼中流血。吾今盡放汝等回去，以安各人父母、兄弟、妻子之心。”言訖，各賜酒食米糧而遣之。蠻兵深感其恩，泣拜而去。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教喚武士押過<A HREF='../人物/孟獲.html' class='wise-wiki-link user-link-people' title='孟獲'>孟獲</A>來。不移時，前推後擁，縛至帳前。 <A HREF='../人物/孟獲.html' class='wise-wiki-link user-link-people' title='孟獲'>獲</A>跪與帳下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>先帝</A>待<A HREF='../人物/孟獲.html' class='wise-wiki-link user-link-people' title='孟獲'>汝</A>不薄，<A HREF='../人物/孟獲.html' class='wise-wiki-link user-link-people' title='孟獲'>汝</A>何敢背反？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“兩川之地，皆是他人所佔土地，<A HREF='../人物/劉備.html' class='wise-wiki-link user-link-people' title='劉備'>汝主</A>倚強奪之，自稱為帝。<A HREF='../人物/孟獲.html' class='wise-wiki-link user-link-people' title='孟獲'>吾</A>世居此處，汝等無禮，侵我土地，何為反耶？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今擒<A HREF='../人物/孟獲.html' class='wise-wiki-link user-link-people' title='孟獲'>汝</A>，<A HREF='../人物/孟獲.html' class='wise-wiki-link user-link-people' title='孟獲'>汝</A>心服否？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“山僻路狹，誤遭<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>手，如何肯服！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/孟獲.html' class='wise-wiki-link user-link-people' title='孟獲'>汝</A>既不服，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>放<A HREF='../人物/孟獲.html' class='wise-wiki-link user-link-people' title='孟獲'>汝</A>去，若何？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>放<A HREF='../人物/孟獲.html' class='wise-wiki-link user-link-people' title='孟獲'>我</A>回去，再整軍馬，共決雌雄；若能再擒<A HREF='../人物/孟獲.html' class='wise-wiki-link user-link-people' title='孟獲'>吾</A>，<A HREF='../人物/孟獲.html' class='wise-wiki-link user-link-people' title='孟獲'>吾</A>方服也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>即令去其縛。與衣服穿了，賜以酒食，給與鞍馬，差人送出路，徑望本寨而去。正是：</P>
<DIV class='wise-wiki-p user-poem'><P class='wise-wiki user-poem'>寇入掌中還放去，</P>
<P class='wise-wiki user-poem'>人居化外未能降。</P></DIV>
<P class=wise-wiki>未知再來交戰若何？且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='086.html' class='navigator'>上一頁</A></SPAN> <SPAN class='navigator'><A HREF='088.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01393秒。</DIV></BODY>
</HTML>