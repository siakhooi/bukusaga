<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六十八回　甘寧百騎劫魏營　左慈擲杯戲曹操 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='067.html' class='navigator'>上一頁</A></SPAN> <SPAN class='navigator'><A HREF='069.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六十八回　甘寧百騎劫魏營　左慈擲杯戲曹操</H1>



<P class=wise-wiki>卻說<A HREF='../人物/孫權.html' class='wise-wiki-link user-link-people' title='孫權'>孫權</A>在濡須口收拾軍馬，忽報<A HREF='../人物/曹操.html' class='wise-wiki-link user-link-people' title='曹操'>曹操</A>自漢中領兵四十萬前來救合淝。 <A HREF='../人物/孫權.html' class='wise-wiki-link user-link-people' title='孫權'>孫權</A>與謀士計議，先撥<A HREF='../人物/董襲.html' class='wise-wiki-link user-link-people' title='董襲'>董襲</A>、<A HREF='../人物/徐盛.html' class='wise-wiki-link user-link-people' title='徐盛'>徐盛</A>二人領五十隻大船，在濡須口埋伏；令<A HREF='../人物/陳武.html' class='wise-wiki-link user-link-people' title='陳武'>陳武</A>帶領人馬，往來江岸巡哨。 <A HREF='../人物/張昭.html' class='wise-wiki-link user-link-people' title='張昭'>張昭</A>曰：“今<A HREF='../人物/曹操.html' class='wise-wiki-link user-link-people' title='曹操'>曹操</A>遠來，必須先挫其銳氣。”<A HREF='../人物/孫權.html' class='wise-wiki-link user-link-people' title='孫權'>權</A>乃問帳下曰：“<A HREF='../人物/曹操.html' class='wise-wiki-link user-link-people' title='曹操'>曹操</A>遠來，誰敢當先破敵，以挫其銳氣？”<A HREF='../人物/凌統.html' class='wise-wiki-link user-link-people' title='凌統'>凌統</A>出曰：“某願往。”<A HREF='../人物/孫權.html' class='wise-wiki-link user-link-people' title='孫權'>權</A>曰：“帶多少軍去？”<A HREF='../人物/凌統.html' class='wise-wiki-link user-link-people' title='凌統'>統</A>曰：“三千人足矣。”<A HREF='../人物/甘寧.html' class='wise-wiki-link user-link-people' title='甘寧'>甘寧</A>曰：“只須百騎，便可破敵，何必三千？”<A HREF='../人物/凌統.html' class='wise-wiki-link user-link-people' title='凌統'>凌統</A>大怒。兩個就在<A HREF='../人物/孫權.html' class='wise-wiki-link user-link-people' title='孫權'>孫權</A>面前爭競起來。 <A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/曹操.html' class='wise-wiki-link user-link-people' title='曹操'>曹軍</A>勢大，不可輕敵。”乃命<A HREF='../人物/凌統.html' class='wise-wiki-link user-link-people' title='凌統'>凌統</A>帶三千軍出濡須口去探哨探，遇<A HREF='../人物/曹操.html' class='wise-wiki-link user-link-people' title='曹操'>曹兵</A>，便與交戰。</P>
<P class=wise-wiki><A HREF='../人物/凌統.html' class='wise-wiki-link user-link-people' title='凌統'>凌統</A>領命，引著三千人馬，離濡須塢。塵頭起處，<A HREF='../人物/曹操.html' class='wise-wiki-link user-link-people' title='曹操'>曹兵</A>早到。先鋒<A HREF='../人物/張遼.html' class='wise-wiki-link user-link-people' title='張遼'>張遼</A>與<A HREF='../人物/凌統.html' class='wise-wiki-link user-link-people' title='凌統'>凌統</A>交鋒，鬥五十合，不分勝負。 <A HREF='../人物/孫權.html' class='wise-wiki-link user-link-people' title='孫權'>孫權</A>恐<A HREF='../人物/凌統.html' class='wise-wiki-link user-link-people' title='凌統'>凌統</A>有失，令<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>接應回營。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>見<A HREF='../人物/凌統.html' class='wise-wiki-link user-link-people' title='凌統'>凌統</A>回，即告<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/甘寧.html' class='wise-wiki-link user-link-people' title='甘寧'>寧</A>今夜只帶一百人馬去劫<A HREF='../人物/曹操.html' class='wise-wiki-link user-link-people' title='曹操'>曹營</A>；若折了一人一騎，也不算功。”<A HREF='../人物/孫權.html' class='wise-wiki-link user-link-people' title='孫權'>孫權</A>壯之，乃調撥帳下一百精銳馬兵付<A HREF='../人物/甘寧.html' class='wise-wiki-link user-link-people' title='甘寧'>寧</A>，又以酒五十瓶，羊肉五十斤，賞賜軍士。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>回到寨中。教一百人皆列坐，先將銀碗斟酒，自吃兩碗。乃語百人曰：“今夜奉命劫寨，請諸公各滿飲一觴，努力向前。”眾人聞言，面面相覷。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>見眾人有難色，乃拔劍在手，怒叱曰：“我為上將，且不惜命；汝等何得遲疑！”眾人見<A HREF='../人物/甘寧.html' class='wise-wiki-link user-link-people' title='甘寧'>甘寧</A>作色，皆起拜曰：“願效死力。”</P>
<P class=wise-wiki><A HREF='../人物/甘寧.html' class='wise-wiki-link user-link-people' title='甘寧'>甘寧</A>將酒肉與百人共飲。食盡，約至二更時候，取白鵝翎一百根，插於盔上為號；都披甲上馬，飛奔<A HREF='../人物/曹操.html' class='wise-wiki-link user-link-people' title='曹操'>曹操</A>寨邊，拔開鹿角，大喊一聲，殺入寨中，迳奔中軍來殺<A HREF='../人物/曹操.html' class='wise-wiki-link user-link-people' title='曹操'>曹操</A>。原來中軍人馬，以車仗伏路，穿連圍得鐵桶相似，不能得進。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>只將百騎，左沖右突。曹兵驚慌，正不知敵兵多少，自相擾亂。那<A HREF='../人物/甘寧.html' class='wise-wiki-link user-link-people' title='甘寧'>甘寧</A>百騎，在營內橫馳驟，逢著便殺。各營鼓譟，舉火如星，喊聲大震。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>從寨之南門殺出，無人敢當。 <A HREF='../人物/孫權.html' class='wise-wiki-link user-link-people' title='孫權'>孫權</A>令<A HREF='../人物/周泰.html' class='wise-wiki-link user-link-people' title='周泰'>周泰</A>引一枝兵來接應。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>將百騎回到濡須。 <A HREF='../人物/曹操.html' class='wise-wiki-link user-link-people' title='曹操'>操</A>兵恐有埋伏，不敢追襲。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>鼙鼓聲喧震地來，</P>
<P class='wise-wiki user-poem'>吳師到處鬼神哀。</P>
<P class='wise-wiki user-poem'>百翎直貫曹軍寨，</P>
<P class='wise-wiki user-poem'>盡說甘寧虎將才。</P></DIV>
<P class=wise-wiki><A HREF='../人物/甘寧.html' class='wise-wiki-link user-link-people' title='甘寧'>甘寧</A>引百騎到寨，不折一人一騎；至營門，令百人皆擊鼓吹笛，口稱：“萬歲！”歡聲大震。 <A HREF='../人物/孫權.html' class='wise-wiki-link user-link-people' title='孫權'>孫權</A>自來迎接。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>下馬拜伏。 <A HREF='../人物/孫權.html' class='wise-wiki-link user-link-people' title='孫權'>權</A>扶起，攜<A HREF='../人物/甘寧.html' class='wise-wiki-link user-link-people' title='甘寧'>寧</A>手曰：“<A HREF='../人物/甘寧.html' class='wise-wiki-link user-link-people' title='甘寧'>將軍</A>此去，足使<A HREF='../人物/曹操.html' class='wise-wiki-link user-link-people' title='曹操'>老賊</A>驚駭。非<A HREF='../人物/孫權.html' class='wise-wiki-link user-link-people' title='孫權'>孤</A>相舍，正欲觀<A HREF='../人物/甘寧.html' class='wise-wiki-link user-link-people' title='甘寧'>卿</A>膽耳。”即賜絹千匹，利刃百口。 <A HREF='../人物/甘寧.html' class='wise-wiki-link user-link-people' title='甘寧'>寧</A>拜受訖，遂分賞百人。 <A HREF='../人物/孫權.html' class='wise-wiki-link user-link-people' title='孫權'>權</A>語諸將曰：“<A HREF='../人物/曹操.html' class='wise-wiki-link user-link-people' title='曹操'>孟德</A>有<A HREF='../人物/張遼.html' class='wise-wiki-link user-link-people' title='張遼'>張遼</A>，<A HREF='../人物/孫權.html' class='wise-wiki-link user-link-people' title='孫權'>孤</A>有<A HREF='../人物/甘寧.html' class='wise-wiki-link user-link-people' title='甘寧'>甘興霸</A>，足以相敵也。”</P>
<P class=wise-wiki>次日。 <A HREF='../人物/張遼.html' class='wise-wiki-link user-link-people' title='張遼'>張遼</A>引兵搦戰。 <A HREF='../人物/凌統.html' class='wise-wiki-link user-link-people' title='凌統'>凌統</A>見<A HREF='../人物/甘寧.html' class='wise-wiki-link user-link-people' title='甘寧'>甘寧</A>有功，奮然曰：“<A HREF='../人物/凌統.html' class='wise-wiki-link user-link-people' title='凌統'>統</A>願敵<A HREF='../人物/張遼.html' class='wise-wiki-link user-link-people' title='張遼'>張遼</A>。”<A HREF='../人物/孫權.html' class='wise-wiki-link user-link-people' title='孫權'>權</A>許之。 <A HREF='../人物/凌統.html' class='wise-wiki-link user-link-people' title='凌統'>統</A>遂領兵五千，離濡須。 <A HREF='../人物/孫權.html' class='wise-wiki-link user-link-people' title='孫權'>權</A>自引<A HREF='../人物/甘寧.html' class='wise-wiki-link user-link-people' title='甘寧'>甘寧</A>臨陣觀戰。對陣圓處，<A HREF='../人物/張遼.html' class='wise-wiki-link user-link-people' title='張遼'>張遼</A>出馬，左有<A HREF='../人物/李典.html' class='wise-wiki-link user-link-people' title='李典'>李典</A>，右有<A HREF='../人物/樂進.html' class='wise-wiki-link user-link-people' title='樂進'>樂進</A>。 <A HREF='../人物/凌統.html' class='wise-wiki-link user-link-people' title='凌統'>凌統</A>縱馬提刀，出至陣前。 <A HREF='../人物/張遼.html' class='wise-wiki-link user-link-people' title='張遼'>張遼</A>使<A HREF='../人物/樂進.html' class='wise-wiki-link user-link-people' title='樂進'>樂進</A>出迎。兩個鬥至五十合，未分勝敗。 <A HREF='../人物/曹操.html' class='wise-wiki-link user-link-people' title='曹操'>曹操</A>聞知，親自策馬到門旗下來看，見二將酣斗，乃令<A HREF='../人物/曹休.html' class='wise-wiki-link user-link-people' title='曹休'>曹休</A>暗放冷箭。 <A HREF='../人物/曹休.html' class='wise-wiki-link user-link-people' title='曹休'>曹休</A>便閃往<A HREF='../人物/張遼.html' class='wise-wiki-link user-link-people' title='張遼'>張遼</A>背後，開弓一箭，正中<A HREF='../人物/凌統.html' class='wise-wiki-link user-link-people' title='凌統'>凌統</A>坐下馬。那馬直立起來，把<A HREF='../人物/凌統.html' class='wise-wiki-link user-link-people' title='凌統'>凌統</A>掀翻在地。 <A HREF='../人物/樂進.html' class='wise-wiki-link user-link-people' title='樂進'>樂進</A>連亡持槍來刺。槍還未到，只聽得弓弦響處，一箭射中<A HREF='../人物/樂進.html' class='wise-wiki-link user-link-people' title='樂進'>樂進</A>面門，翻身落馬。兩軍齊出，各救一將回營。鳴金罷戰。</P>
<P class=wise-wiki><A HREF='../人物/凌統.html' class='wise-wiki-link user-link-people' title='凌統'>凌統</A>回到寨中拜謝<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>曰：“放箭救你者，<A HREF='../人物/甘寧.html' class='wise-wiki-link user-link-people' title='甘寧'>甘寧</A>也。”<A HREF='../人物/凌統.html' class='wise-wiki-link user-link-people' title='凌統'>凌統</A>乃頓首拜<A HREF='../人物/甘寧.html' class='wise-wiki-link user-link-people' title='甘寧'>寧</A>曰：“不想<A HREF='../人物/甘寧.html' class='wise-wiki-link user-link-people' title='甘寧'>公</A>能如此垂恩！”自此與<A HREF='../人物/甘寧.html' class='wise-wiki-link user-link-people' title='甘寧'>甘寧</A>結為生死之交，再不為惡。</P>
<P class=wise-wiki>且說<A HREF='../人物/曹操.html' class='wise-wiki-link user-link-people' title='曹操'>曹操</A>見<A HREF='../人物/樂進.html' class='wise-wiki-link user-link-people' title='樂進'>樂進</A>中箭，乃自到帳中調治。次日，分兵五路來襲濡須：<A HREF='../人物/曹操.html' class='wise-wiki-link user-link-people' title='曹操'>操</A>自領中路；左一路<A HREF='../人物/張遼.html' class='wise-wiki-link user-link-people' title='張遼'>張遼</A>，二路<A HREF='../人物/李典.html' class='wise-wiki-link user-link-people' title='李典'>李典</A>；右一路<A HREF='../人物/徐晃.html' class='wise-wiki-link user-link-people' title='徐晃'>徐晃</A>，二路<A HREF='../人物/龐德.html' class='wise-wiki-link user-link-people' title='龐德'>龐德</A>。每路各帶一萬人馬，殺奔江邊來。時<A HREF='../人物/董襲.html' class='wise-wiki-link user-link-people' title='董襲'>董襲</A>、<A HREF='../人物/徐盛.html' class='wise-wiki-link user-link-people' title='徐盛'>徐盛</A>二將在船上；見五路軍馬來到，諸軍各有懼色。 <A HREF='../人物/徐盛.html' class='wise-wiki-link user-link-people' title='徐盛'>徐盛</A>曰：“食君之祿，忠君之事，何懼哉？”遂引猛士數百人，用小船渡過江邊，殺入<A HREF='../人物/李典.html' class='wise-wiki-link user-link-people' title='李典'>李典</A>軍中去了。</P>
<P class=wise-wiki><A HREF='../人物/董襲.html' class='wise-wiki-link user-link-people' title='董襲'>董襲</A>在船上，令眾軍擂鼓吶喊助威。忽然江上猛風大作，白浪掀天，波濤洶湧。軍士見大船將覆，爭下腳艦逃命。 <A HREF='../人物/董襲.html' class='wise-wiki-link user-link-people' title='董襲'>董襲</A>仗劍大喝曰：“將受君命，在此防賊，怎敢棄船而去？”立斬下船軍士十餘人。須臾，風急船覆，<A HREF='../人物/董襲.html' class='wise-wiki-link user-link-people' title='董襲'>董襲</A>竟死於江口水中。 <A HREF='../人物/徐盛.html' class='wise-wiki-link user-link-people' title='徐盛'>徐盛</A>在<A HREF='../人物/李典.html' class='wise-wiki-link user-link-people' title='李典'>李典</A>軍中，往來衝突。</P>
<P class=wise-wiki>卻說<A HREF='../人物/陳武.html' class='wise-wiki-link user-link-people' title='陳武'>陳武</A>聽得江邊廝殺，引一軍來，正與<A HREF='../人物/龐德.html' class='wise-wiki-link user-link-people' title='龐德'>龐德</A>相遇，兩軍混戰。 <A HREF='../人物/孫權.html' class='wise-wiki-link user-link-people' title='孫權'>孫權</A>在濡須塢中，聽得曹兵殺到江邊，親自與<A HREF='../人物/周泰.html' class='wise-wiki-link user-link-people' title='周泰'>周泰</A>引軍前來助戰。正見<A HREF='../人物/徐盛.html' class='wise-wiki-link user-link-people' title='徐盛'>徐盛</A>在<A HREF='../人物/李典.html' class='wise-wiki-link user-link-people' title='李典'>李典</A>軍中攪做一團廝殺，便麾軍殺入接應。卻被<A HREF='../人物/張遼.html' class='wise-wiki-link user-link-people' title='張遼'>張遼</A>、<A HREF='../人物/徐晃.html' class='wise-wiki-link user-link-people' title='徐晃'>徐晃</A>兩枝軍，把<A HREF='../人物/孫權.html' class='wise-wiki-link user-link-people' title='孫權'>孫權</A>困在垓心。 <A HREF='../人物/曹操.html' class='wise-wiki-link user-link-people' title='曹操'>曹操</A>上高阜處看見<A HREF='../人物/孫權.html' class='wise-wiki-link user-link-people' title='孫權'>孫權</A>被圍，急令<A HREF='../人物/許褚.html' class='wise-wiki-link user-link-people' title='許褚'>許褚</A>縱馬持刀殺入軍中，把<A HREF='../人物/孫權.html' class='wise-wiki-link user-link-people' title='孫權'>孫權</A>軍衝作兩段，彼此上不能相救。</P>
<P class=wise-wiki>卻說<A HREF='../人物/周泰.html' class='wise-wiki-link user-link-people' title='周泰'>周泰</A>從軍中殺出，到江邊不見<A HREF='../人物/孫權.html' class='wise-wiki-link user-link-people' title='孫權'>孫權</A>，勒回馬，從外又殺入陣中，問本部軍：“<A HREF='../人物/孫權.html' class='wise-wiki-link user-link-people' title='孫權'>主公</A>何在？”軍人以手指兵馬厚處，曰：“<A HREF='../人物/孫權.html' class='wise-wiki-link user-link-people' title='孫權'>主公</A>被圍甚急！”<A HREF='../人物/周泰.html' class='wise-wiki-link user-link-people' title='周泰'>周泰</A>挺身殺入，尋見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/周泰.html' class='wise-wiki-link user-link-people' title='周泰'>泰</A>曰：“<A HREF='../人物/孫權.html' class='wise-wiki-link user-link-people' title='孫權'>主公</A>可隨<A HREF='../人物/周泰.html' class='wise-wiki-link user-link-people' title='周泰'>泰</A>殺出。”於是<A HREF='../人物/周泰.html' class='wise-wiki-link user-link-people' title='周泰'>泰</A>在前，<A HREF='../人物/孫權.html' class='wise-wiki-link user-link-people' title='孫權'>權</A>在後，奮力衝突。 <A HREF='../人物/周泰.html' class='wise-wiki-link user-link-people' title='周泰'>泰</A>到江邊，回顧又不見<A HREF='../人物/孫權.html' class='wise-wiki-link user-link-people' title='孫權'>孫權</A>，乃復翻身殺入圍中，又尋見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>曰：“弓弩齊發，不能得出，如何？”<A HREF='../人物/周泰.html' class='wise-wiki-link user-link-people' title='周泰'>泰</A>曰：“<A HREF='../人物/孫權.html' class='wise-wiki-link user-link-people' title='孫權'>主公</A>在前，<A HREF='../人物/周泰.html' class='wise-wiki-link user-link-people' title='周泰'>某</A>在後，可以出圍。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>乃縱馬前行。 <A HREF='../人物/周泰.html' class='wise-wiki-link user-link-people' title='周泰'>周泰</A>左右遮護，身被數槍，箭透重鎧，救得<A HREF='../人物/孫權.html' class='wise-wiki-link user-link-people' title='孫權'>孫權</A>。到江邊，<A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>引一枝水軍前來接應下船。 <A HREF='../人物/孫權.html' class='wise-wiki-link user-link-people' title='孫權'>權</A>曰：“吾虧<A HREF='../人物/周泰.html' class='wise-wiki-link user-link-people' title='周泰'>周泰</A>三番衝殺。得脫重圍。但<A HREF='../人物/徐盛.html' class='wise-wiki-link user-link-people' title='徐盛'>徐盛</A>在垓心，如何得脫？”<A HREF='../人物/周泰.html' class='wise-wiki-link user-link-people' title='周泰'>周泰</A>曰：“吾再救去。”遂輪槍复翻身殺入重圍之中，救出<A HREF='../人物/徐盛.html' class='wise-wiki-link user-link-people' title='徐盛'>徐盛</A>。二將各帶重傷。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>教軍士亂箭射住岸上兵，救二將下船。</P>
<P class=wise-wiki>卻說<A HREF='../人物/陳武.html' class='wise-wiki-link user-link-people' title='陳武'>陳武</A>與<A HREF='../人物/龐德.html' class='wise-wiki-link user-link-people' title='龐德'>龐德</A>大戰，後面又無應兵，被<A HREF='../人物/龐德.html' class='wise-wiki-link user-link-people' title='龐德'>龐德</A>趕到谷口，樹林叢密<A HREF='../人物/陳武.html' class='wise-wiki-link user-link-people' title='陳武'>陳武</A>再欲回身交戰，被樹株抓住袍袖，不能迎敵，為<A HREF='../人物/龐德.html' class='wise-wiki-link user-link-people' title='龐德'>龐德</A>所殺。 <A HREF='../人物/曹操.html' class='wise-wiki-link user-link-people' title='曹操'>曹操</A>見<A HREF='../人物/孫權.html' class='wise-wiki-link user-link-people' title='孫權'>孫權</A>走脫了，自策馬驅兵，趕到江邊對射。 <A HREF='../人物/呂蒙.html' class='wise-wiki-link user-link-people' title='呂蒙'>呂蒙</A>箭盡。正慌間，忽對江一隊船到，為首一員大將，乃<A HREF='../人物/孫策.html' class='wise-wiki-link user-link-people' title='孫策'>孫策</A>女婿<A HREF='../人物/陸遜.html' class='wise-wiki-link user-link-people' title='陸遜'>陸遜</A>，自引十萬兵到；一陣射退曹兵，乘勢登岸追殺曹兵，复奪戰馬數千匹，——曹兵傷者，不計其數，大敗而回。 ——於亂軍中尋見<A HREF='../人物/陳武.html' class='wise-wiki-link user-link-people' title='陳武'>陳武</A>屍首。</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>知<A HREF='../人物/陳武.html' class='wise-wiki-link user-link-people' title='陳武'>陳武</A>已亡，<A HREF='../人物/董襲.html' class='wise-wiki-link user-link-people' title='董襲'>董襲</A>又沈江而死，哀痛至切，令人入水中尋見<A HREF='../人物/董襲.html' class='wise-wiki-link user-link-people' title='董襲'>董襲</A>屍首，與<A HREF='../人物/陳武.html' class='wise-wiki-link user-link-people' title='陳武'>陳武</A>屍一齊厚葬之；又感<A HREF='../人物/周泰.html' class='wise-wiki-link user-link-people' title='周泰'>周泰</A>救護之功，設宴款之。 <A HREF='../人物/孫權.html' class='wise-wiki-link user-link-people' title='孫權'>權</A>親自把盞，撫其背，淚流滿面，曰：“<A HREF='../人物/周泰.html' class='wise-wiki-link user-link-people' title='周泰'>卿</A>兩番相救，不惜性命，被槍數十，膚如刻畫，<A HREF='../人物/孫權.html' class='wise-wiki-link user-link-people' title='孫權'>孤</A>亦何心不待<A HREF='../人物/周泰.html' class='wise-wiki-link user-link-people' title='周泰'>卿</A>以骨肉之恩，委<A HREF='../人物/周泰.html' class='wise-wiki-link user-link-people' title='周泰'>卿</A>以兵馬之重乎？<A HREF='../人物/周泰.html' class='wise-wiki-link user-link-people' title='周泰'>卿</A>乃<A HREF='../人物/孫權.html' class='wise-wiki-link user-link-people' title='孫權'>孤</A>之功臣，<A HREF='../人物/孫權.html' class='wise-wiki-link user-link-people' title='孫權'>孤</A>當與<A HREF='../人物/周泰.html' class='wise-wiki-link user-link-people' title='周泰'>卿</A>共榮辱同休戚也。”言罷，令<A HREF='../人物/周泰.html' class='wise-wiki-link user-link-people' title='周泰'>周泰</A>解衣與眾將視之。皮肉肌膚，如同刀剜，盤根遍體。 <A HREF='../人物/孫權.html' class='wise-wiki-link user-link-people' title='孫權'>孫權</A>手指其痕，一一問之。 <A HREF='../人物/周泰.html' class='wise-wiki-link user-link-people' title='周泰'>周泰</A>具言戰鬥被傷之狀。一處傷令吃一觥酒。是日<A HREF='../人物/周泰.html' class='wise-wiki-link user-link-people' title='周泰'>周泰</A>大醉。 <A HREF='../人物/孫權.html' class='wise-wiki-link user-link-people' title='孫權'>權</A>以青羅傘賜之，令出入張蓋，以為顯耀。</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>在濡須，與<A HREF='../人物/曹操.html' class='wise-wiki-link user-link-people' title='曹操'>操</A>相拒月餘，不能取勝。 <A HREF='../人物/張昭.html' class='wise-wiki-link user-link-people' title='張昭'>張昭</A>、<A HREF='../人物/顧雍.html' class='wise-wiki-link user-link-people' title='顧雍'>顧雍</A>上言：“<A HREF='../人物/曹操.html' class='wise-wiki-link user-link-people' title='曹操'>曹操</A>勢大，不可力取；若與久戰，大損士卒；不若求和安民為上。”<A HREF='../人物/孫權.html' class='wise-wiki-link user-link-people' title='孫權'>孫權</A>從其言，令<A HREF='../人物/步騭.html' class='wise-wiki-link user-link-people' title='步騭'>步騭</A>往<A HREF='../人物/曹操.html' class='wise-wiki-link user-link-people' title='曹操'>曹營</A>求和，許年納歲貢。 <A HREF='../人物/曹操.html' class='wise-wiki-link user-link-people' title='曹操'>操</A>見江南急未可下，乃從之；令<A HREF='../人物/孫權.html' class='wise-wiki-link user-link-people' title='孫權'>孫權</A>先撤人馬，吾然後班師。 <A HREF='../人物/步騭.html' class='wise-wiki-link user-link-people' title='步騭'>步騭</A>回复，<A HREF='../人物/孫權.html' class='wise-wiki-link user-link-people' title='孫權'>權</A>只留<A HREF='../人物/蔣欽.html' class='wise-wiki-link user-link-people' title='蔣欽'>蔣欽</A>、<A HREF='../人物/周泰.html' class='wise-wiki-link user-link-people' title='周泰'>周泰</A>守濡須口，盡發大兵上船回秣棱。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>留<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/張遼.html' class='wise-wiki-link user-link-people' title='張遼'>張遼</A>屯合淝，班師回許昌。文武眾宮皆議立<A HREF='../人物/曹操.html' class='wise-wiki-link user-link-people' title='曹操'>曹操</A>為魏王。尚書<A HREF='../人物/崔琰.html' class='wise-wiki-link user-link-people' title='崔琰'>崔琰</A>力言不可。眾宮曰：“汝獨不見<A HREF='../人物/荀彧.html' class='wise-wiki-link user-link-people' title='荀彧'>荀文若</A>乎？”<A HREF='../人物/崔琰.html' class='wise-wiki-link user-link-people' title='崔琰'>琰</A>大怒曰：“時乎！時乎！會當有變！任自為之！”有與<A HREF='../人物/崔琰.html' class='wise-wiki-link user-link-people' title='崔琰'>琰</A>不和者，告知<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>大怒，收<A HREF='../人物/崔琰.html' class='wise-wiki-link user-link-people' title='崔琰'>琰</A>下獄問之。 <A HREF='../人物/崔琰.html' class='wise-wiki-link user-link-people' title='崔琰'>琰</A>虎目虯髯，只是大罵<A HREF='../人物/曹操.html' class='wise-wiki-link user-link-people' title='曹操'>曹操</A>欺君奸賊。廷尉曰<A HREF='../人物/曹操.html' class='wise-wiki-link user-link-people' title='曹操'>操</A>，<A HREF='../人物/曹操.html' class='wise-wiki-link user-link-people' title='曹操'>操</A>令杖殺<A HREF='../人物/崔琰.html' class='wise-wiki-link user-link-people' title='崔琰'>崔琰</A>在獄中。後人有贊曰﹕</P>
<DIV class='wise-wiki-p user-poem'><P class='wise-wiki user-poem'>清河崔琰，天性堅剛。</P>
<P class='wise-wiki user-poem'>虯髯虎目，鐵石心腸。</P>
<P class='wise-wiki user-poem'>奸邪辟易，聲節顯昂。</P>
<P class='wise-wiki user-poem'>忠心漢主，千古名揚！</P></DIV>
<P class=wise-wiki>建安二十一年，夏五月，群臣表奏<A HREF='../人物/劉協.html' class='wise-wiki-link user-link-people' title='劉協'>獻帝</A>，頌魏公<A HREF='../人物/曹操.html' class='wise-wiki-link user-link-people' title='曹操'>曹操</A>功德，極天際地，<A HREF='../人物/伊尹.html' class='wise-wiki-link user-link-people' title='伊尹'>伊</A><A HREF='../人物/周文公.html' class='wise-wiki-link user-link-people' title='周文公'>週</A>莫及，宜進爵為王。 <A HREF='../人物/劉協.html' class='wise-wiki-link user-link-people' title='劉協'>獻帝</A>即令<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>草詔，冊立<A HREF='../人物/曹操.html' class='wise-wiki-link user-link-people' title='曹操'>曹操</A>為魏王。 <A HREF='../人物/曹操.html' class='wise-wiki-link user-link-people' title='曹操'>曹操</A>假意上書三辭。詔三報不許，<A HREF='../人物/曹操.html' class='wise-wiki-link user-link-people' title='曹操'>操</A>乃拜命受魏王之爵，冕十二旒，乘金根車，駕六馬，用天子車服鑾儀，出警入蹕，於鄴郡蓋魏王宮，議立世子。操大妻<A HREF='../人物/丁夫人.html' class='wise-wiki-link user-link-people' title='丁夫人'>丁夫人</A>無出。妾<A HREF='../人物/劉氏.html' class='wise-wiki-link user-link-people' title='劉氏'>劉氏</A>生子<A HREF='../人物/曹昂.html' class='wise-wiki-link user-link-people' title='曹昂'>曹昂</A>，因徵<A HREF='../人物/張繡.html' class='wise-wiki-link user-link-people' title='張繡'>張繡</A>時死於宛城。 <A HREF='../人物/卞氏.html' class='wise-wiki-link user-link-people' title='卞氏'>卞氏</A>所生四子：長曰<A HREF='../人物/曹丕.html' class='wise-wiki-link user-link-people' title='曹丕'>丕</A>，次曰<A HREF='../人物/曹彰.html' class='wise-wiki-link user-link-people' title='曹彰'>彰</A>，三曰<A HREF='../人物/曹植.html' class='wise-wiki-link user-link-people' title='曹植'>植</A>，四曰<A HREF='../人物/曹熊.html' class='wise-wiki-link user-link-people' title='曹熊'>熊</A>。</P>
<P class=wise-wiki>於是黜<A HREF='../人物/丁夫人.html' class='wise-wiki-link user-link-people' title='丁夫人'>丁夫人</A>而立<A HREF='../人物/卞氏.html' class='wise-wiki-link user-link-people' title='卞氏'>卞氏</A>為魏王妃。第三子<A HREF='../人物/曹植.html' class='wise-wiki-link user-link-people' title='曹植'>曹植，字子建</A>，極聰明，舉筆成章，<A HREF='../人物/曹操.html' class='wise-wiki-link user-link-people' title='曹操'>操</A>欲立之為後嗣。長子<A HREF='../人物/曹丕.html' class='wise-wiki-link user-link-people' title='曹丕'>曹丕</A>，恐不得立，乃問計於中大夫<A HREF='../人物/賈詡.html' class='wise-wiki-link user-link-people' title='賈詡'>賈詡</A>。 <A HREF='../人物/賈詡.html' class='wise-wiki-link user-link-people' title='賈詡'>詡</A>教如此如此。自是但凡<A HREF='../人物/曹操.html' class='wise-wiki-link user-link-people' title='曹操'>操</A>出征，諸子送行，<A HREF='../人物/曹植.html' class='wise-wiki-link user-link-people' title='曹植'>曹植</A>乃稱述功德，發言成章；惟<A HREF='../人物/曹丕.html' class='wise-wiki-link user-link-people' title='曹丕'>曹丕</A>辭父，只是流涕而拜，左右皆感傷。於是<A HREF='../人物/曹操.html' class='wise-wiki-link user-link-people' title='曹操'>操</A>疑<A HREF='../人物/曹植.html' class='wise-wiki-link user-link-people' title='曹植'>植</A>乖巧，誠心不及<A HREF='../人物/曹丕.html' class='wise-wiki-link user-link-people' title='曹丕'>丕</A>也。 <A HREF='../人物/曹丕.html' class='wise-wiki-link user-link-people' title='曹丕'>丕</A>又使人買囑近侍，皆言<A HREF='../人物/曹丕.html' class='wise-wiki-link user-link-people' title='曹丕'>丕</A>之德。 <A HREF='../人物/曹操.html' class='wise-wiki-link user-link-people' title='曹操'>操</A>欲立後嗣，躊躇不定，乃問<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“<A HREF='../人物/曹操.html' class='wise-wiki-link user-link-people' title='曹操'>孤</A>欲立後嗣，當立誰？”<A HREF='../人物/賈詡.html' class='wise-wiki-link user-link-people' title='賈詡'>賈詡</A>不答，<A HREF='../人物/曹操.html' class='wise-wiki-link user-link-people' title='曹操'>操</A>問其故。 <A HREF='../人物/賈詡.html' class='wise-wiki-link user-link-people' title='賈詡'>詡</A>曰：“正有所思，故不能即答耳。”<A HREF='../人物/曹操.html' class='wise-wiki-link user-link-people' title='曹操'>操</A>曰：“何有思？”<A HREF='../人物/賈詡.html' class='wise-wiki-link user-link-people' title='賈詡'>詡</A>對曰：“思<A HREF='../人物/袁紹.html' class='wise-wiki-link user-link-people' title='袁紹'>袁本初</A>、<A HREF='../人物/劉表.html' class='wise-wiki-link user-link-people' title='劉表'>劉景升</A>父子也。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大笑，遂立長子<A HREF='../人物/曹丕.html' class='wise-wiki-link user-link-people' title='曹丕'>曹丕</A>為王世子。冬十月，魏王宮成，差人住各處收取奇花異果，栽植後苑。有使者到吳地，見了<A HREF='../人物/孫權.html' class='wise-wiki-link user-link-people' title='孫權'>孫權</A>，傳<A HREF='../人物/曹操.html' class='wise-wiki-link user-link-people' title='曹操'>魏王</A>令旨，再往溫州取柑子。時<A HREF='../人物/孫權.html' class='wise-wiki-link user-link-people' title='孫權'>孫權</A>正尊讓<A HREF='../人物/曹操.html' class='wise-wiki-link user-link-people' title='曹操'>魏王</A>，便令人於本城選了大柑子四十餘擔，星夜送往鄴郡。至中途，挑擔役夫疲困，歇於山腳下，見<A HREF='../人物/左慈.html' class='wise-wiki-link user-link-people' title='左慈'>一先生</A>，眇一眼，跛一足，頭戴白藤冠，身穿青懶衣，來與腳夫作禮，言曰：“你等挑擔勞苦，<A HREF='../人物/左慈.html' class='wise-wiki-link user-link-people' title='左慈'>貧道</A>都替你挑一肩，何如？”</P>
<P class=wise-wiki>眾人大喜。於是<A HREF='../人物/左慈.html' class='wise-wiki-link user-link-people' title='左慈'>先生</A>每擔各挑五里。但是先挑過的擔兒都輕了。眾皆驚疑。 <A HREF='../人物/左慈.html' class='wise-wiki-link user-link-people' title='左慈'>先生</A>臨去，與領柑子官說：“<A HREF='../人物/左慈.html' class='wise-wiki-link user-link-people' title='左慈'>貧道</A>乃<A HREF='../人物/曹操.html' class='wise-wiki-link user-link-people' title='曹操'>魏王</A>鄉中故人；<A HREF='../人物/左慈.html' class='wise-wiki-link user-link-people' title='左慈'>姓左，名慈，字元放</A>，道號<A HREF='../人物/左慈.html' class='wise-wiki-link user-link-people' title='左慈'>烏角先生</A>。如你到鄴郡，可說<A HREF='../人物/左慈.html' class='wise-wiki-link user-link-people' title='左慈'>左慈</A>申意。”遂拂袖而去。</P>
<P class=wise-wiki>取柑人至鄴郡見<A HREF='../人物/曹操.html' class='wise-wiki-link user-link-people' title='曹操'>操</A>，呈上柑子。 <A HREF='../人物/曹操.html' class='wise-wiki-link user-link-people' title='曹操'>操</A>親剖之，但只空殼，內並無肉。 <A HREF='../人物/曹操.html' class='wise-wiki-link user-link-people' title='曹操'>操</A>大驚，問取柑人。取柑人以<A HREF='../人物/左慈.html' class='wise-wiki-link user-link-people' title='左慈'>左慈</A>之事對。 <A HREF='../人物/曹操.html' class='wise-wiki-link user-link-people' title='曹操'>操</A>未肯信。門吏忽報：“有<A HREF='../人物/左慈.html' class='wise-wiki-link user-link-people' title='左慈'>一先生</A>，自稱<A HREF='../人物/左慈.html' class='wise-wiki-link user-link-people' title='左慈'>左慈</A>，求見<A HREF='../人物/曹操.html' class='wise-wiki-link user-link-people' title='曹操'>大王</A>。”<A HREF='../人物/曹操.html' class='wise-wiki-link user-link-people' title='曹操'>操</A>召入。取柑人曰：“此正途中<A HREF='../人物/左慈.html' class='wise-wiki-link user-link-people' title='左慈'>所見之人</A>。”<A HREF='../人物/曹操.html' class='wise-wiki-link user-link-people' title='曹操'>操</A>叱之曰：“汝以何妖術，攝吾佳果？”<A HREF='../人物/左慈.html' class='wise-wiki-link user-link-people' title='左慈'>慈</A>笑曰：“豈有此事？”取柑剖之，內皆有肉，其味甚甜。但<A HREF='../人物/曹操.html' class='wise-wiki-link user-link-people' title='曹操'>操</A>自剖者，皆空殼。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>愈驚，乃賜<A HREF='../人物/左慈.html' class='wise-wiki-link user-link-people' title='左慈'>左慈</A>坐而問之。 <A HREF='../人物/左慈.html' class='wise-wiki-link user-link-people' title='左慈'>慈</A>索酒肉，<A HREF='../人物/曹操.html' class='wise-wiki-link user-link-people' title='曹操'>操</A>令與之，飲酒五斗不醉，肉食全羊不飽。 <A HREF='../人物/曹操.html' class='wise-wiki-link user-link-people' title='曹操'>操</A>問曰：“汝有何術，以至於此？”<A HREF='../人物/左慈.html' class='wise-wiki-link user-link-people' title='左慈'>慈</A>曰：“<A HREF='../人物/左慈.html' class='wise-wiki-link user-link-people' title='左慈'>貧道</A>於西川嘉陵峨嵋山中，學道三十年，忽聞石壁中有聲呼我之名；及視則又不見。如此者數日，忽有天雷震碎石壁，得天書三卷，名曰‘遁甲天書’。上卷名‘天循’，中卷名‘地循’，下卷名‘人遁’。天循能騰雲跨風，飛升太虛；地循能穿山透石；人遁能雲遊四海，藏形變身，飛劍擲刀，取人首級。<A HREF='../人物/曹操.html' class='wise-wiki-link user-link-people' title='曹操'>大王</A>位極人臣，何不退步，跟<A HREF='../人物/左慈.html' class='wise-wiki-link user-link-people' title='左慈'>貧道</A>往峨嵋山中修行？當以三卷天書相綬。”<A HREF='../人物/曹操.html' class='wise-wiki-link user-link-people' title='曹操'>操</A>曰：“我亦久思急流勇退，奈朝廷未得其人耳。”<A HREF='../人物/左慈.html' class='wise-wiki-link user-link-people' title='左慈'>慈</A>笑曰：“益州<A HREF='../人物/劉備.html' class='wise-wiki-link user-link-people' title='劉備'>劉玄德</A>乃帝室之冑，何不讓此位與之？不然，<A HREF='../人物/左慈.html' class='wise-wiki-link user-link-people' title='左慈'>貧道</A>當飛劍取汝之頭也。”<A HREF='../人物/曹操.html' class='wise-wiki-link user-link-people' title='曹操'>操</A>大怒曰：“此正是<A HREF='../人物/劉備.html' class='wise-wiki-link user-link-people' title='劉備'>劉備</A>細作！”喝左右拏下。 <A HREF='../人物/左慈.html' class='wise-wiki-link user-link-people' title='左慈'>慈</A>大笑不止。 <A HREF='../人物/曹操.html' class='wise-wiki-link user-link-people' title='曹操'>操</A>令十數獄卒，捉下拷之。獄卒著力痛打，看<A HREF='../人物/左慈.html' class='wise-wiki-link user-link-people' title='左慈'>左慈</A>時，卻齁齁熟睡，全無痛楚。 <A HREF='../人物/曹操.html' class='wise-wiki-link user-link-people' title='曹操'>操</A>怒，命取大枷，鐵釘釘了，鐵鎖鎖了，送入牢中監收，令人看守。只見枷鎖盡落，<A HREF='../人物/左慈.html' class='wise-wiki-link user-link-people' title='左慈'>左慈</A>臥於地上，並無傷損。連監禁七日，不與飲食。及看時，<A HREF='../人物/左慈.html' class='wise-wiki-link user-link-people' title='左慈'>慈</A>端坐於地上，面皮轉紅。獄卒報知<A HREF='../人物/曹操.html' class='wise-wiki-link user-link-people' title='曹操'>曹操</A>，<A HREF='../人物/曹操.html' class='wise-wiki-link user-link-people' title='曹操'>操</A>取出問之。 <A HREF='../人物/左慈.html' class='wise-wiki-link user-link-people' title='左慈'>慈</A>曰：“我數十年不食，亦不妨；日食千羊，亦能盡。”<A HREF='../人物/曹操.html' class='wise-wiki-link user-link-people' title='曹操'>操</A>無可奈何。</P>
<P class=wise-wiki>是日，諸官皆至王宮大宴。正行酒間，<A HREF='../人物/左慈.html' class='wise-wiki-link user-link-people' title='左慈'>左慈</A>足穿木履，立於筵箭。眾官驚怪。 <A HREF='../人物/左慈.html' class='wise-wiki-link user-link-people' title='左慈'>左慈</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>今日水陸俱備，大宴群臣，四方異物極多，內中欠少何物，<A HREF='../人物/左慈.html' class='wise-wiki-link user-link-people' title='左慈'>貧道</A>願取之。”<A HREF='../人物/曹操.html' class='wise-wiki-link user-link-people' title='曹操'>操</A>曰：“我要龍肝作羹，汝能取否？”<A HREF='../人物/左慈.html' class='wise-wiki-link user-link-people' title='左慈'>慈</A>曰：“有何難哉！”取墨筆於粉牆上畫一條龍，以袍袖一拂，龍腹自開。 <A HREF='../人物/左慈.html' class='wise-wiki-link user-link-people' title='左慈'>左慈</A>於龍腹中提出龍肝一副，鮮血尚流。 <A HREF='../人物/曹操.html' class='wise-wiki-link user-link-people' title='曹操'>操</A>不信，叱之曰：“汝先藏於袖中耳！”<A HREF='../人物/左慈.html' class='wise-wiki-link user-link-people' title='左慈'>慈</A>曰：“即今天寨，草木枯死；<A HREF='../人物/曹操.html' class='wise-wiki-link user-link-people' title='曹操'>大王</A>要甚好花，隨意所欲。”<A HREF='../人物/曹操.html' class='wise-wiki-link user-link-people' title='曹操'>操</A>曰：“吾只要牡丹花。”<A HREF='../人物/左慈.html' class='wise-wiki-link user-link-people' title='左慈'>慈</A>曰：“易耳。”令取大花盆放筵前，以水噀之。頃刻發出牡丹一株，開放雙花。眾官大驚，邀<A HREF='../人物/左慈.html' class='wise-wiki-link user-link-people' title='左慈'>慈</A>同坐而食。</P>
<P class=wise-wiki>少頃，庖人進魚膾。 <A HREF='../人物/左慈.html' class='wise-wiki-link user-link-people' title='左慈'>慈</A>曰：“膾必松江鱸魚者方美。”<A HREF='../人物/曹操.html' class='wise-wiki-link user-link-people' title='曹操'>操</A>曰：“千里之隔，安能取之？”<A HREF='../人物/左慈.html' class='wise-wiki-link user-link-people' title='左慈'>慈</A>曰：“此亦何難取！”教把釣竿取來，於堂下魚池中釣之。頃刻釣出數十尾大鱸魚，放在殿上。 <A HREF='../人物/曹操.html' class='wise-wiki-link user-link-people' title='曹操'>操</A>曰：“吾池中原有此魚。”<A HREF='../人物/左慈.html' class='wise-wiki-link user-link-people' title='左慈'>慈</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>何相欺耶？天下鱸魚只兩腮，惟松江鱸魚有四腮，此可辨也。”眾官視之，果是四腮。 <A HREF='../人物/左慈.html' class='wise-wiki-link user-link-people' title='左慈'>慈</A>曰：“烹松江鱸魚，須紫芽姜方可。”<A HREF='../人物/曹操.html' class='wise-wiki-link user-link-people' title='曹操'>操</A>曰：“汝亦能取之否？”<A HREF='../人物/左慈.html' class='wise-wiki-link user-link-people' title='左慈'>慈</A>曰：“易耳。”令取金盆一個，<A HREF='../人物/左慈.html' class='wise-wiki-link user-link-people' title='左慈'>慈</A>以衣覆之。須臾，得紫芽姜滿盆，進上<A HREF='../人物/曹操.html' class='wise-wiki-link user-link-people' title='曹操'>操</A>前。 <A HREF='../人物/曹操.html' class='wise-wiki-link user-link-people' title='曹操'>操</A>以手取之，忽盆內有書一本，題曰“孟德新書。”<A HREF='../人物/曹操.html' class='wise-wiki-link user-link-people' title='曹操'>操</A>取視之，一字不差。 <A HREF='../人物/曹操.html' class='wise-wiki-link user-link-people' title='曹操'>操</A>大疑。 <A HREF='../人物/左慈.html' class='wise-wiki-link user-link-people' title='左慈'>慈</A>取桌上玉杯，滿斟佳釀進<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>可飲此酒，壽有千年。”<A HREF='../人物/曹操.html' class='wise-wiki-link user-link-people' title='曹操'>操</A>曰：“汝可先飲。”</P>
<P class=wise-wiki><A HREF='../人物/左慈.html' class='wise-wiki-link user-link-people' title='左慈'>慈</A>遂拔冠上玉簪，於杯中一畫，將酒分為兩半；自飲一半，將一半奉<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>叱之。 <A HREF='../人物/左慈.html' class='wise-wiki-link user-link-people' title='左慈'>慈</A>擲杯於空中，化成一白鳩，繞殿而飛。眾官仰視之，<A HREF='../人物/左慈.html' class='wise-wiki-link user-link-people' title='左慈'>左慈</A>不知所往。左右忽報：“<A HREF='../人物/左慈.html' class='wise-wiki-link user-link-people' title='左慈'>左慈</A>出宮門去了。”<A HREF='../人物/曹操.html' class='wise-wiki-link user-link-people' title='曹操'>操</A>曰：“如此妖人，必當除之！否則必將為害。”遂命<A HREF='../人物/許褚.html' class='wise-wiki-link user-link-people' title='許褚'>許褚</A>引三百鐵甲軍追擒之。 <A HREF='../人物/許褚.html' class='wise-wiki-link user-link-people' title='許褚'>褚</A>上馬引軍趕至城門，望見<A HREF='../人物/左慈.html' class='wise-wiki-link user-link-people' title='左慈'>左慈</A>穿木履在前，慢步而行。 <A HREF='../人物/許褚.html' class='wise-wiki-link user-link-people' title='許褚'>諸</A>飛馬追之，卻只追不上。直趕到一山中，有牧羊小童，趕著一群羊而來，<A HREF='../人物/左慈.html' class='wise-wiki-link user-link-people' title='左慈'>慈</A>走入羊群內。 <A HREF='../人物/許褚.html' class='wise-wiki-link user-link-people' title='許褚'>褚</A>取箭射之，<A HREF='../人物/左慈.html' class='wise-wiki-link user-link-people' title='左慈'>慈</A>即不見，<A HREF='../人物/許褚.html' class='wise-wiki-link user-link-people' title='許褚'>褚</A>盡殺羊群而回。</P>
<P class=wise-wiki>牧羊小童守羊而哭。忽見羊頭在地上作人言，喚小童曰：“汝可將羊頭都湊在死羊腔子上。”小童大驚，掩面而走。忽聞<A HREF='../人物/左慈.html' class='wise-wiki-link user-link-people' title='左慈'>有人</A>在後呼曰：“不須驚走。還你活羊。”小童回顧，見<A HREF='../人物/左慈.html' class='wise-wiki-link user-link-people' title='左慈'>左慈</A>已將地上死羊湊活，趕將來了。小童急欲問時，<A HREF='../人物/左慈.html' class='wise-wiki-link user-link-people' title='左慈'>左慈</A>已拂袖而去；其行如飛，倏忽不見。</P>
<P class=wise-wiki>小童歸告主人，主人不敢隱諱，報知<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>畫影圖形，各處捉拏<A HREF='../人物/左慈.html' class='wise-wiki-link user-link-people' title='左慈'>左慈</A>。三日之內，城內城外，所捉眇一目，跛一足，白藤冠，青懶衣，穿木履先生，都一般模樣者，有三四百個。哄動街市。 <A HREF='../人物/曹操.html' class='wise-wiki-link user-link-people' title='曹操'>操</A>令眾將，將豬羊血潑之，押送城南教場。 <A HREF='../人物/曹操.html' class='wise-wiki-link user-link-people' title='曹操'>曹操</A>親引甲兵五百人圍住，盡皆斬之。人人頸腔內各起一道青氣，飛到半天，聚成一處，化成一個<A HREF='../人物/左慈.html' class='wise-wiki-link user-link-people' title='左慈'>左慈</A>，向空招白鶴一隻騎坐，拍手大笑曰：“土鼠隨金虎，奸雄一旦休！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>令眾將以弓箭射之，忽然狂風大作，走石揚沙；所斬之屍，皆跳起來，手提其頭，奔上演武廳來打<A HREF='../人物/曹操.html' class='wise-wiki-link user-link-people' title='曹操'>曹操</A>。文官武將，掩面驚倒，各不相顧。正是：</P>
<DIV class='wise-wiki-p user-poem'><P class='wise-wiki user-poem'>奸雄權勢能傾國，</P>
<P class='wise-wiki user-poem'>道士仙機更異人。</P></DIV>
<P class=wise-wiki>未知<A HREF='../人物/曹操.html' class='wise-wiki-link user-link-people' title='曹操'>曹操</A>性命如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='067.html' class='navigator'>上一頁</A></SPAN> <SPAN class='navigator'><A HREF='069.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01224秒。</DIV></BODY>
</HTML>