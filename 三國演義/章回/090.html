<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第九十回　驅巨獸六破蠻兵　燒藤甲七擒孟獲 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='089.html' class='navigator'>上一頁</A></SPAN> <SPAN class='navigator'><A HREF='091.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第九十回　驅巨獸六破蠻兵　燒藤甲七擒孟獲</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AB%B8%E8%91%9B%E4%BA%AE%E5%8D%97%E5%BE%81' class='wise-wiki-external-link user-external-link-wikipedia' title='維基：諸葛亮南征'>維基：諸葛亮南征</A>
</UL></DIV></FIELDSET>


<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>放了<A HREF='../人物/孟獲.html' class='wise-wiki-link user-link-people' title='孟獲'>孟獲</A>等一干人，<A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>父子皆封官爵，重賞洞兵。 <A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>等拜謝而去。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>等連夜奔回銀坑洞。</P>
<DIV class='wise-wiki-p user-letter'><P class='wise-wiki user-letter'>那洞外有三江：乃是瀘水、甘南水、西城水。三路水會合，故為三江。其洞北近平坦三百餘里，多產萬物。洞西二百里，有鹽井。西南二百里，直抵瀘、甘。正南三百里，乃是樑都洞，洞中有山，環抱其洞；山上出銀礦，故名為銀坑山。山中置宮殿樓台，以為<A HREF='../人物/孟獲.html' class='wise-wiki-link user-link-people' title='孟獲'>蠻王</A>巢穴。其中建一祖廟，名曰“家鬼”。四時殺牛宰馬享祭，名為“卜鬼”。每年常以蜀人並外鄉之人祭之。若人患病，不肯服藥，只禱師巫，名為“藥鬼”。其處無刑法，但犯罪即斬。有女長成，卻於溪中沐浴，男女自相混淆，任其自配，父母不禁，名為“學藝”。年歲雨水均調，則種稻穀；倘若不熟，殺蛇為羹，煮象為飯。每方隅之中，上戶號曰“洞主”，次曰“酋長”。每月初一、十五兩日，皆在三江城中買賣，轉易貨物。其風俗如此。</P></DIV>
<P class=wise-wiki>卻說<A HREF='../人物/孟獲.html' class='wise-wiki-link user-link-people' title='孟獲'>孟獲</A>在洞中，聚集宗黨千餘人，謂之曰：“<A HREF='../人物/孟獲.html' class='wise-wiki-link user-link-people' title='孟獲'>吾</A>屢受辱於蜀兵，立誓欲報之。汝等有何高見？”言未畢，<A HREF='../人物/帶來洞主.html' class='wise-wiki-link user-link-people' title='帶來洞主'>一人</A>應曰：“吾舉<A HREF='../人物/木鹿大王.html' class='wise-wiki-link user-link-people' title='木鹿大王'>一人</A>，可破<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>。”眾視之，乃<A HREF='../人物/孟獲.html' class='wise-wiki-link user-link-people' title='孟獲'>孟獲</A>妻弟，現為<A HREF='../人物/帶來洞主.html' class='wise-wiki-link user-link-people' title='帶來洞主'>八番部長</A>，名曰<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>大喜，急問<A HREF='../人物/木鹿大王.html' class='wise-wiki-link user-link-people' title='木鹿大王'>何人</A>。 <A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>曰：“此去西南八納洞，洞主<A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>，深通法術：出則騎象，能呼風喚雨，常有虎豹豺狼、毒蛇惡蠍跟隨。手下更有三萬神兵，甚是英勇。<A HREF='../人物/孟獲.html' class='wise-wiki-link user-link-people' title='孟獲'>大王</A>可修書具禮，某親往求之。<A HREF='../人物/木鹿大王.html' class='wise-wiki-link user-link-people' title='木鹿大王'>此人</A>若允，何懼蜀兵哉！”<A HREF='../人物/孟獲.html' class='wise-wiki-link user-link-people' title='孟獲'>獲</A>忻然，令<A HREF='../人物/帶來洞主.html' class='wise-wiki-link user-link-people' title='帶來洞主'>國舅</A>齎書而去。卻令<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>守把三江城，以為前面屏障。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>提兵直至三江城，遙望見此城三面傍江，一面通旱；即遣<A HREF='../人物/魏延.html' class='wise-wiki-link user-link-people' title='魏延'>魏延</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>同領一軍，於旱路打城。軍到城下時，城上弓弩齊發：原來洞中之人，多習弓弩，一弩齊發十矢，箭頭上皆用毒藥；但有中箭者，皮肉皆爛，見五臟而死。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>不能取勝，回見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，言藥箭之事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自乘小車，到軍前看了虛實，回到寨中，令軍退數里下寨。蠻兵望見蜀兵遠退，皆大笑作賀，隻疑蜀兵懼怯而退，因此夜間安心穩睡，不去哨探。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>約軍退後，即閉寨不出。一連五日，並無號令。黃昏左側，忽起微風。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>傳令曰：“每軍要衣襟一幅，限一更時分應點。無者立斬。”諸將皆不知其意，眾軍依令預備。初更時分，又傳令曰：“每軍衣襟一幅，包土一包。無者立斬。”眾軍亦不知其意，只得依令預備。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又傳令曰：“諸軍包土，俱在三江城下交割。先到者有賞。”眾軍聞令，皆包淨土，飛奔城下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令積土為蹬道，先上城者為頭功。於是蜀兵十餘萬，並降兵萬餘，將所包之土，一齊棄於城下。</P>
<P class=wise-wiki>一霎時，積土成山，接連城上。一聲暗號，蜀兵皆上城。蠻兵急放弩時，大半早被執下，餘者棄城而走。 <A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>死於亂軍之中。蜀將督軍分路剿殺。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>取了三江城，所得珍寶，皆賞三軍。</P>
<P class=wise-wiki>敗殘蠻兵逃回見<A HREF='../人物/孟獲.html' class='wise-wiki-link user-link-people' title='孟獲'>孟獲</A>說：“<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>身死。失了三江城。”<A HREF='../人物/孟獲.html' class='wise-wiki-link user-link-people' title='孟獲'>獲</A>大驚。正慮之間，人報蜀兵已渡江，現在本洞前下寨。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>甚是慌張。忽然屏風後<A HREF='../人物/祝融夫人.html' class='wise-wiki-link user-link-people' title='祝融夫人'>一人</A>大笑而出曰：“既為男子，何無智也？我雖是一婦人，願與你出戰。”<A HREF='../人物/孟獲.html' class='wise-wiki-link user-link-people' title='孟獲'>獲</A>視之，乃妻<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>也。 <A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>世居南蠻，乃<A HREF='../人物/祝融.html' class='wise-wiki-link user-link-people' title='祝融'>祝融</A>氏之後；善使飛刀，百發百中。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>起身稱謝。</P>
<P class=wise-wiki><A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>忻然上馬，引宗黨猛將數百員、生力洞兵五萬，出銀坑宮闕，來與蜀兵對敵。方才轉過洞口，一彪軍攔住：為首蜀將，乃是<A HREF='../人物/張嶷.html' class='wise-wiki-link user-link-people' title='張嶷'>張嶷</A>。蠻兵見之，卻早兩路擺開。 <A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>背插五口飛刀，手挺丈八長標，坐下捲毛赤兔馬。 <A HREF='../人物/張嶷.html' class='wise-wiki-link user-link-people' title='張嶷'>張嶷</A>見之，暗暗稱奇。二人驟馬交鋒。戰不數合，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>撥馬便走。 <A HREF='../人物/張嶷.html' class='wise-wiki-link user-link-people' title='張嶷'>張嶷</A>趕去，空中一把飛刀落下。 <A HREF='../人物/張嶷.html' class='wise-wiki-link user-link-people' title='張嶷'>嶷</A>急用手隔，正中左臂，翻身落馬。蠻兵發一聲喊，將<A HREF='../人物/張嶷.html' class='wise-wiki-link user-link-people' title='張嶷'>張嶷</A>執縛去了。</P>
<P class=wise-wiki><A HREF='../人物/馬忠.html' class='wise-wiki-link user-link-people' title='馬忠'>馬忠</A>聽得<A HREF='../人物/張嶷.html' class='wise-wiki-link user-link-people' title='張嶷'>張嶷</A>被執，急出救時，早被蠻兵捆住。望見<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>挺標勒馬而立，<A HREF='../人物/馬忠.html' class='wise-wiki-link user-link-people' title='馬忠'>忠</A>忿怒向前去戰，坐下馬絆倒，亦被擒了。都解入洞中來見<A HREF='../人物/孟獲.html' class='wise-wiki-link user-link-people' title='孟獲'>孟獲</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>設席慶賀。 <A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>叱刀斧手推出<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>要斬。 <A HREF='../人物/孟獲.html' class='wise-wiki-link user-link-people' title='孟獲'>獲</A>止曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>放<A HREF='../人物/孟獲.html' class='wise-wiki-link user-link-people' title='孟獲'>吾</A>五次，今番若殺彼將，是不義也。且囚在洞中，待擒住<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>，殺之未遲。”<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>從其言，笑飲作樂。　　</P>
<P class=wise-wiki>卻說敗殘兵來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，告知其事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>即喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>三人受計，各自領軍前去。</P>
<P class=wise-wiki>次日，蠻兵報入洞中，說<A HREF='../人物/趙雲.html' class='wise-wiki-link user-link-people' title='趙雲'>趙雲</A>搦戰。 <A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>即上馬出迎。二人戰不數合，<A HREF='../人物/趙雲.html' class='wise-wiki-link user-link-people' title='趙雲'>雲</A>撥馬便走。 <A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>恐有埋伏，勒兵而回。 <A HREF='../人物/魏延.html' class='wise-wiki-link user-link-people' title='魏延'>魏延</A>又引軍來搦戰，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>縱馬相迎。正交鋒緊急，<A HREF='../人物/魏延.html' class='wise-wiki-link user-link-people' title='魏延'>延</A>詐敗而逃，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>只不趕。次日，<A HREF='../人物/趙雲.html' class='wise-wiki-link user-link-people' title='趙雲'>趙雲</A>又引軍來搦戰，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>領洞兵出迎。二人戰不數合，<A HREF='../人物/趙雲.html' class='wise-wiki-link user-link-people' title='趙雲'>雲</A>詐敗而走，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>按標不趕。欲收兵回洞時，<A HREF='../人物/魏延.html' class='wise-wiki-link user-link-people' title='魏延'>魏延</A>引軍齊聲辱罵，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>急挺標來取<A HREF='../人物/魏延.html' class='wise-wiki-link user-link-people' title='魏延'>魏延</A>。 <A HREF='../人物/魏延.html' class='wise-wiki-link user-link-people' title='魏延'>延</A>撥馬便走。 <A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>忿怒趕來，<A HREF='../人物/魏延.html' class='wise-wiki-link user-link-people' title='魏延'>延</A>驟馬奔入山僻小路。忽然背後一聲響亮，<A HREF='../人物/魏延.html' class='wise-wiki-link user-link-people' title='魏延'>延</A>回頭視之，<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>仰鞍落馬。原來<A HREF='../人物/馬岱.html' class='wise-wiki-link user-link-people' title='馬岱'>馬岱</A>埋伏在此，用絆馬索絆倒。就裡擒縛，解投大寨而來。蠻將洞兵皆來救時，<A HREF='../人物/趙雲.html' class='wise-wiki-link user-link-people' title='趙雲'>趙雲</A>一陣殺散。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>端坐於帳上，<A HREF='../人物/馬岱.html' class='wise-wiki-link user-link-people' title='馬岱'>馬岱</A>解<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>到，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>急令武士去其縛，請在別帳賜酒壓驚，遣使往告<A HREF='../人物/孟獲.html' class='wise-wiki-link user-link-people' title='孟獲'>孟獲</A>，欲送<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>換<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>二將。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>允諾，即放出<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>，還了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂送<A HREF='../人物/祝融夫人.html' class='wise-wiki-link user-link-people' title='祝融夫人'>夫人</A>入洞。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>接入，又喜又惱。忽報<A HREF='../人物/木鹿大王.html' class='wise-wiki-link user-link-people' title='木鹿大王'>八納洞主</A>到。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>出洞迎接，見<A HREF='../人物/木鹿大王.html' class='wise-wiki-link user-link-people' title='木鹿大王'>其人</A>騎著白象，身穿金珠纓絡，腰懸兩口大刀，領著一班餵養虎豹豺狼之士，簇擁而入。 <A HREF='../人物/孟獲.html' class='wise-wiki-link user-link-people' title='孟獲'>獲</A>再拜哀告，訴說前事。 <A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>許以報仇。 <A HREF='../人物/孟獲.html' class='wise-wiki-link user-link-people' title='孟獲'>獲</A>大喜，設宴相待。</P>
<P class=wise-wiki>次日，<A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>引本洞兵帶猛獸而出。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>聽知蠻兵出，遂將軍馬布成陣勢。二將並轡立於陣前視之，只見蠻兵旗幟器械皆別：人多不穿衣甲，盡裸身赤體，面目醜陋；身帶四把尖刀；軍中不鳴鼓角，但篩金為號；<A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>腰掛兩把寶刀，手執蒂鐘，身騎白象，從大旗中而出。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>見了，謂<A HREF='../人物/魏延.html' class='wise-wiki-link user-link-people' title='魏延'>魏延</A>曰：“我等上陣一生，未嘗見如此人物。”二人正沉吟之際，只見<A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>口中不知念甚咒語，手搖蒂鐘。忽然狂風大作，飛砂走石，如同驟雨；一聲畫角響，虎豹豺狼，毒蛇猛獸，乘風而出，張牙舞爪，衝將過來。蜀兵如何抵當，往後便退。蠻兵隨後追殺，直趕到三江界路方回。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>收聚敗兵，來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>帳前請罪，細說此事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“非汝二人之罪。吾未出茅廬之時，先知南蠻有驅虎豹之法。吾在蜀中已辦下破此陣之物也。隨軍有二十輛車，俱封記在此。今日且用一半；留下一半，後有別用。”遂令左右取了十輛紅油櫃車到帳下，留十輛黑油櫃車在後。眾皆不知其意。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>將櫃打開，皆是木刻彩畫巨獸，俱用五色絨線為毛衣，鋼鐵為牙爪，一個可騎坐十人。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>選了精壯軍士一千餘人，領了一百，口內裝煙火之物，藏在軍中。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>驅兵大進，佈於洞口。蠻兵探知，入洞報與<A HREF='../人物/孟獲.html' class='wise-wiki-link user-link-people' title='孟獲'>蠻王</A>。 <A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>自謂無敵，即與<A HREF='../人物/孟獲.html' class='wise-wiki-link user-link-people' title='孟獲'>孟獲</A>引洞兵而出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>綸巾羽扇，身衣道袍，端坐於車上。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>指曰：“車上坐的便是<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>！若擒住<A HREF='../人物/諸葛亮.html' class='wise-wiki-link user-link-people' title='諸葛亮'>此人</A>，大事定矣！”<A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>口中念咒，手搖蒂鐘。頃刻之間，狂風大作，猛獸突出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>將羽扇一搖，其風便回吹彼陣中去了，蜀陣中假獸擁出。蠻洞真獸見蜀陣巨獸口吐火焰，鼻出黑煙，身搖銅鈴，張牙舞爪而來，諸惡獸不敢前進，皆奔回蠻洞，反將蠻兵沖倒無數。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>驅兵大進，鼓角齊鳴，望前追殺。 <A HREF='../人物/木鹿大王.html' class='wise-wiki-link user-link-people' title='木鹿大王'>木鹿大王</A>死於亂軍之中。洞內<A HREF='../人物/孟獲.html' class='wise-wiki-link user-link-people' title='孟獲'>孟獲</A>宗黨，皆棄宮闕，扒山越嶺而走。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大軍佔了銀坑洞。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>正要分兵緝擒<A HREF='../人物/孟獲.html' class='wise-wiki-link user-link-people' title='孟獲'>孟獲</A>，忽報：“蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>妻弟<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>，因勸<A HREF='../人物/孟獲.html' class='wise-wiki-link user-link-people' title='孟獲'>孟獲</A>歸降，<A HREF='../人物/孟獲.html' class='wise-wiki-link user-link-people' title='孟獲'>獲</A>不從，今將<A HREF='../人物/孟獲.html' class='wise-wiki-link user-link-people' title='孟獲'>孟獲</A>並<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>及宗黨數百餘人盡皆擒來，獻與<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽知，即喚<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>，分付如此如此。二將受了計，引二千精壯兵，伏於兩廊。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>即令守門將，俱放進來。 <A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>引刀斧手解<A HREF='../人物/孟獲.html' class='wise-wiki-link user-link-people' title='孟獲'>孟獲</A>等數百人，拜於殿下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喝曰：“與吾擒下！”兩廊壯兵齊出，二人捉一人，盡被執縛。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“量汝些小詭計，如何瞞得過<A HREF='../人物/諸葛亮.html' class='wise-wiki-link user-link-people' title='諸葛亮'>我</A>！<A HREF='../人物/孟獲.html' class='wise-wiki-link user-link-people' title='孟獲'>汝</A>見二次俱是本洞人擒<A HREF='../人物/孟獲.html' class='wise-wiki-link user-link-people' title='孟獲'>汝</A>來降，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>不加害；<A HREF='../人物/孟獲.html' class='wise-wiki-link user-link-people' title='孟獲'>汝</A>只道<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>深信，故來詐降，欲就洞中殺<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>！”喝令武士搜其身畔，果然各帶利刀。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“<A HREF='../人物/孟獲.html' class='wise-wiki-link user-link-people' title='孟獲'>汝</A>原說在汝家擒住，方始心服；今日如何？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“此是我等自來送死，非<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>之能也。<A HREF='../人物/孟獲.html' class='wise-wiki-link user-link-people' title='孟獲'>吾</A>心未服。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>擒住六番，尚然不服，欲待何時耶？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>第七次擒住，<A HREF='../人物/孟獲.html' class='wise-wiki-link user-link-people' title='孟獲'>吾</A>方傾心歸服，誓不反矣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“巢穴已破，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>何慮哉！”令武士盡去其縛，叱之曰：“這番擒住，再若支吾，必不輕恕！”<A HREF='../人物/孟獲.html' class='wise-wiki-link user-link-people' title='孟獲'>孟獲</A>等抱頭鼠竄而去。　　</P>
<P class=wise-wiki>卻說敗殘蠻兵有千餘人，大半中傷而逃，正遇蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>收了敗兵，心中稍喜，卻與<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>商議曰：“吾今洞府已被蜀兵所佔，今投何地安身？”<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>曰：“止有一國可以破蜀。”<A HREF='../人物/孟獲.html' class='wise-wiki-link user-link-people' title='孟獲'>獲</A>喜曰：“何處可去？”<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>曰：</P>
<DIV class='wise-wiki-p user-letter'><P class='wise-wiki user-letter'>“此去東南七百里，有一國，名烏戈國。國主<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>，身長丈二，不食五穀，以生蛇惡獸為飯；身有鱗甲，刀箭不能侵。其手下軍士，俱穿藤甲；其藤生於山澗之中，盤於石壁之上；國人採取，浸於油中，半年方取出曬之；曬乾复浸，凡十餘遍，卻才造成鎧甲；穿在身上，渡江不沉，經水不濕，刀箭皆不能入。因此號為藤甲軍。今<A HREF='../人物/孟獲.html' class='wise-wiki-link user-link-people' title='孟獲'>大王</A>可往求之。若得彼相助，擒<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>如利刀破竹也。”</P></DIV>
<P class=wise-wiki><A HREF='../人物/孟獲.html' class='wise-wiki-link user-link-people' title='孟獲'>孟獲</A>大喜，遂投烏戈國，來見<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>。其洞無宇舍，皆居土穴之內。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>入洞，再拜哀告前事。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>曰：“吾起本洞之兵，與汝報仇。”<A HREF='../人物/孟獲.html' class='wise-wiki-link user-link-people' title='孟獲'>獲</A>欣然拜謝。於是<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>喚兩個領兵俘長：一名<A HREF='../人物/土安.html' class='wise-wiki-link user-link-people' title='土安'>土安</A>，一名<A HREF='../人物/奚泥.html' class='wise-wiki-link user-link-people' title='奚泥'>奚泥</A>，起三萬兵，皆穿藤甲，離烏戈國望東北而來。行至一江，名桃花水，兩岸有桃樹，歷年落葉於水中，若別國人飲之盡死，惟烏戈國人飲之，倍添精神。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>兵至桃花渡口下寨，以待蜀兵。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令蠻人哨探<A HREF='../人物/孟獲.html' class='wise-wiki-link user-link-people' title='孟獲'>孟獲</A>消息，回報曰：“<A HREF='../人物/孟獲.html' class='wise-wiki-link user-link-people' title='孟獲'>孟獲</A>請<A HREF='../人物/兀突骨.html' class='wise-wiki-link user-link-people' title='兀突骨'>烏戈國主</A>，引三萬藤甲軍，現屯於桃花渡口。<A HREF='../人物/孟獲.html' class='wise-wiki-link user-link-people' title='孟獲'>孟獲</A>又在各番聚集蠻兵，並力拒戰。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽說，提兵大進，直至桃花渡口。隔岸望見蠻兵，不類人形，甚是醜惡；又問土人，言說即日桃葉正落，水不可飲。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>退五里下寨，留<A HREF='../人物/魏延.html' class='wise-wiki-link user-link-people' title='魏延'>魏延</A>守寨。</P>
<P class=wise-wiki>次日，<A HREF='../人物/兀突骨.html' class='wise-wiki-link user-link-people' title='兀突骨'>烏戈國主</A>引一彪藤甲軍過河來，金鼓大震。 <A HREF='../人物/魏延.html' class='wise-wiki-link user-link-people' title='魏延'>魏延</A>引兵出迎。蠻兵卷地而至。蜀兵以弩箭射到藤甲之上，皆不能透，俱落於地；刀砍槍刺，亦不能入。蠻兵皆使利刀鋼叉，蜀兵如何抵當，盡皆敗走。蠻兵不趕而回。 <A HREF='../人物/魏延.html' class='wise-wiki-link user-link-people' title='魏延'>魏延</A>復回，趕到桃花渡口，只見蠻兵帶甲渡水而去；內有困乏者，將甲脫下，放在水面，以身坐其上而渡。</P>
<P class=wise-wiki><A HREF='../人物/魏延.html' class='wise-wiki-link user-link-people' title='魏延'>魏延</A>急回大寨，來禀<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，細言其事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>請<A HREF='../人物/呂凱.html' class='wise-wiki-link user-link-people' title='呂凱'>呂凱</A>並土人問之。 <A HREF='../人物/呂凱.html' class='wise-wiki-link user-link-people' title='呂凱'>凱</A>曰：“某素聞南蠻中有一烏戈國，無人倫者也。更有藤甲護身，急切難傷。又有桃葉惡水，本國人飲之，反添精神；別國人飲之即死：如此蠻方，縱使全勝，有何益焉？不如班師早回。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“吾非容易到此，豈可便去！吾明日自有平蠻之策。”於是令<A HREF='../人物/趙雲.html' class='wise-wiki-link user-link-people' title='趙雲'>趙雲</A>助<A HREF='../人物/魏延.html' class='wise-wiki-link user-link-people' title='魏延'>魏延</A>守寨，且休輕出。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令土人引路，自乘小車到桃花渡口北岸山僻去處，遍觀地理。山險嶺峻之處，車不能行，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>棄車步行。忽到一山，望見一谷，形如長蛇，皆光峭石壁，並無樹木，中間一條大路。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問土人曰：“此谷何名？”土人答曰：“此處名為盤蛇谷。出谷則三江城大路，谷前名塔郎甸。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜曰：“此乃天賜吾成功於此也！”</P>
<P class=wise-wiki>遂回舊路，上車歸寨，喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>分付曰：“與汝黑油櫃車十輛，須用竹竿千條，櫃內之物，如此如此。可將本部兵去把住盤蛇谷兩頭，依法而行。與汝半月限，一切完備。至期如此施設。倘有走漏，定按軍法。”<A HREF='../人物/馬岱.html' class='wise-wiki-link user-link-people' title='馬岱'>馬岱</A>受計而去。又喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>分付曰：“汝去盤蛇谷後，三江大路口如此守把。所用之物，克日完備。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>受計而去。又喚<A HREF='../人物/魏延.html' class='wise-wiki-link user-link-people' title='魏延'>魏延</A>分付曰：“汝可引本部兵去桃花渡口下寨。如蠻兵渡水來敵，汝便棄了寨，望白旗處而走。限半個月內，須要連輸十五陣，棄七個寨柵。若輸十四陣，也休來見我。”<A HREF='../人物/魏延.html' class='wise-wiki-link user-link-people' title='魏延'>魏延</A>領命，心中不樂，怏怏而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又喚<A HREF='../人物/張翼.html' class='wise-wiki-link user-link-people' title='張翼'>張翼</A>另引一軍，依所指之處，築立寨柵去了；卻令<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>引本洞所降千人，如此行之。各人都依計而行。</P>
<P class=wise-wiki>卻說<A HREF='../人物/孟獲.html' class='wise-wiki-link user-link-people' title='孟獲'>孟獲</A>與烏戈國主<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>多有巧計，只是埋伏。今後交戰，分付三軍：但見山谷之中，林木多處，不可輕進。”<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>曰：“<A HREF='../人物/孟獲.html' class='wise-wiki-link user-link-people' title='孟獲'>大王</A>說的有理。<A HREF='../人物/兀突骨.html' class='wise-wiki-link user-link-people' title='兀突骨'>吾</A>已知道中國人多行詭計。今後依此言行之。<A HREF='../人物/兀突骨.html' class='wise-wiki-link user-link-people' title='兀突骨'>吾</A>在前面廝殺；<A HREF='../人物/孟獲.html' class='wise-wiki-link user-link-people' title='孟獲'>汝</A>在背後教導。”</P>
<P class=wise-wiki>兩人商議已定。忽報蜀兵在桃花渡口北岸立起營寨。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>即差二俘長引藤甲軍渡了河，來與蜀兵交戰。不數合，<A HREF='../人物/魏延.html' class='wise-wiki-link user-link-people' title='魏延'>魏延</A>敗走。蠻兵恐有埋伏，不趕自回。次日，<A HREF='../人物/魏延.html' class='wise-wiki-link user-link-people' title='魏延'>魏延</A>又去立了營寨。蠻兵哨得，又引眾軍渡過河來戰。 <A HREF='../人物/魏延.html' class='wise-wiki-link user-link-people' title='魏延'>延</A>出迎之。不數合，<A HREF='../人物/魏延.html' class='wise-wiki-link user-link-people' title='魏延'>延</A>敗走。蠻兵追殺十餘里，見四下並無動靜，便在蜀寨中屯住。</P>
<P class=wise-wiki>次日，二俘長請<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>到寨，說知此事。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>即引兵大進，將<A HREF='../人物/魏延.html' class='wise-wiki-link user-link-people' title='魏延'>魏延</A>追一陣。蜀兵皆棄甲拋戈而走，只見前有白旗。 <A HREF='../人物/魏延.html' class='wise-wiki-link user-link-people' title='魏延'>延</A>引敗兵，急奔到白旗處，早有一寨，就寨中屯住。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>驅兵追至，<A HREF='../人物/魏延.html' class='wise-wiki-link user-link-people' title='魏延'>魏延</A>引兵棄寨而走。蠻兵得了蜀寨。次日，又望前追殺。 <A HREF='../人物/魏延.html' class='wise-wiki-link user-link-people' title='魏延'>魏延</A>回兵交戰，不三合又敗，只看白旗處而走，又有一寨，<A HREF='../人物/魏延.html' class='wise-wiki-link user-link-people' title='魏延'>延</A>就寨屯住。次日，蠻兵又至。 <A HREF='../人物/魏延.html' class='wise-wiki-link user-link-people' title='魏延'>延</A>略戰又走。蠻兵佔了蜀寨。</P>
<P class=wise-wiki>話休絮煩，<A HREF='../人物/魏延.html' class='wise-wiki-link user-link-people' title='魏延'>魏延</A>且戰且走，已敗十五陣，連棄七個營寨。蠻兵大進追殺。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>自在軍前破敵，於路但見林木茂盛之處，便不敢進；卻使人遠望，果見樹陰之中，旌旗招。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>謂<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“果不出<A HREF='../人物/孟獲.html' class='wise-wiki-link user-link-people' title='孟獲'>大王</A>所料。”<A HREF='../人物/孟獲.html' class='wise-wiki-link user-link-people' title='孟獲'>孟獲</A>大笑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>今番被吾識破！<A HREF='../人物/兀突骨.html' class='wise-wiki-link user-link-people' title='兀突骨'>大王</A>連日勝了他十五陣，奪了七個營寨，蜀兵望風而走。<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>已是計窮；只此一進，大事定矣！”<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>大喜，遂不以蜀兵為念。</P>
<P class=wise-wiki>至第十六日，<A HREF='../人物/魏延.html' class='wise-wiki-link user-link-people' title='魏延'>魏延</A>引敗殘兵，來與藤甲軍對敵，<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>騎象當先，頭戴日月狼須帽，身披金珠纓絡，兩肋下露出生鱗甲，眼目中微有光芒，手指<A HREF='../人物/魏延.html' class='wise-wiki-link user-link-people' title='魏延'>魏延</A>大罵。 <A HREF='../人物/魏延.html' class='wise-wiki-link user-link-people' title='魏延'>延</A>撥馬便走。後面蠻兵大進。 <A HREF='../人物/魏延.html' class='wise-wiki-link user-link-people' title='魏延'>魏延</A>引兵轉過了盤蛇谷，望白旗而走。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>統引兵眾，隨後追殺。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>望見山上並無草木，料無埋伏，放心追殺。趕到谷中，見數十輛黑油櫃車在當路。蠻兵報曰：“此是蜀兵運糧道路，因<A HREF='../人物/兀突骨.html' class='wise-wiki-link user-link-people' title='兀突骨'>大王</A>兵至，撇下糧車而走。”<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>大喜，催兵追趕。將出谷口，不見蜀兵，只見橫木亂石滾下，壘斷谷口。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>令兵開路而進，忽見前面大小車輛，裝載乾柴，盡皆火起。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>忙教退兵，只聞後軍發喊，報說谷口已被乾柴壘斷，車中原來皆是火藥，一齊燒著。 <A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>見無草木，心尚不慌，令尋路而走。只見山上兩邊亂丟火把，火把到處，地中藥線皆著，就地飛起鐵炮。滿谷中火光亂舞，但逢藤甲，無有不著。將<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>並三萬藤甲軍，燒得互相擁抱，死於盤蛇谷中。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在山上往下看時，只見蠻兵被火燒的伸拳舒腿，大半被鐵炮打的頭臉粉碎，皆死於谷中，臭不可聞。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>垂淚而歎曰：“吾雖有功於社稷，必損壽矣！”左右將士，無不感嘆。</P>
<P class=wise-wiki>卻說<A HREF='../人物/孟獲.html' class='wise-wiki-link user-link-people' title='孟獲'>孟獲</A>在寨中，正望蠻兵回報。忽然千餘人笑拜於寨前，言說：“烏戈國兵與蜀兵大戰，將<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>圍在盤蛇谷中了。特請<A HREF='../人物/孟獲.html' class='wise-wiki-link user-link-people' title='孟獲'>大王</A>前去接應。我等皆是本洞之人，不得已而降蜀；今知<A HREF='../人物/孟獲.html' class='wise-wiki-link user-link-people' title='孟獲'>大王</A>前到，特來助戰。”<A HREF='../人物/孟獲.html' class='wise-wiki-link user-link-people' title='孟獲'>孟獲</A>大喜，即引宗黨並所聚番人，連夜上馬；就令蠻兵引路。方到盤蛇谷時，只見火光甚起，臭氣難聞。 <A HREF='../人物/孟獲.html' class='wise-wiki-link user-link-people' title='孟獲'>獲</A>知中計，急退兵時，左邊<A HREF='../人物/張嶷.html' class='wise-wiki-link user-link-people' title='張嶷'>張嶷</A>，右邊<A HREF='../人物/馬忠.html' class='wise-wiki-link user-link-people' title='馬忠'>馬忠</A>，兩路軍殺出。 <A HREF='../人物/孟獲.html' class='wise-wiki-link user-link-people' title='孟獲'>獲</A>方欲抵敵，一聲喊起，蠻兵中大半皆是蜀兵，將<A HREF='../人物/孟獲.html' class='wise-wiki-link user-link-people' title='孟獲'>蠻王</A>宗黨並聚集的番人，盡皆擒了。</P>
<P class=wise-wiki><A HREF='../人物/孟獲.html' class='wise-wiki-link user-link-people' title='孟獲'>孟獲</A>匹馬殺出重圍，望山徑而走。正走之間，見山凹裡一簇人馬，擁出一輛小車；車中端坐<A HREF='../人物/諸葛亮.html' class='wise-wiki-link user-link-people' title='諸葛亮'>一人</A>，綸巾羽扇，身衣道袍，乃<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喝曰：“反賊<A HREF='../人物/孟獲.html' class='wise-wiki-link user-link-people' title='孟獲'>孟獲</A>！今番如何？”<A HREF='../人物/孟獲.html' class='wise-wiki-link user-link-people' title='孟獲'>獲</A>急回馬走。旁邊閃過<A HREF='../人物/馬岱.html' class='wise-wiki-link user-link-people' title='馬岱'>一將</A>，攔住去路，乃是<A HREF='../人物/馬岱.html' class='wise-wiki-link user-link-people' title='馬岱'>馬岱</A>。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>措手不及，被<A HREF='../人物/馬岱.html' class='wise-wiki-link user-link-people' title='馬岱'>馬岱</A>生擒活捉了。此時<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/張翼.html' class='wise-wiki-link user-link-people' title='張翼'>張翼</A>已引一軍趕到蠻寨中，將<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>並一應老小皆活捉而來。　　</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歸到寨中，升帳而坐，謂眾將曰：“吾今此計，不得已而用之，大損陰德。我料敵人必算吾於林木多處埋伏，吾卻空設旌旗，實無兵馬，疑其心也。吾令<A HREF='../人物/魏延.html' class='wise-wiki-link user-link-people' title='魏延'>魏文長</A>連輸十五陣者，堅其心也。吾見盤蛇谷止一條路，兩壁廂皆是光石，並無樹木，下面都是沙土，因令<A HREF='../人物/馬岱.html' class='wise-wiki-link user-link-people' title='馬岱'>馬岱</A>將黑油櫃安排於谷中，車中油櫃內，皆是預先造下的火砲，名曰‘地雷’，一炮中藏九炮，三十步埋之，中用竹竿通節，以引藥線；才一發動，山損石裂。吾又令<A HREF='../人物/趙雲.html' class='wise-wiki-link user-link-people' title='趙雲'>趙子龍</A>預備草車，安排於谷中。又於山上準備大木亂石。卻令<A HREF='../人物/魏延.html' class='wise-wiki-link user-link-people' title='魏延'>魏延</A>賺<A HREF='../人物/兀突骨.html' class='wise-wiki-link user-link-people' title='兀突骨'>兀突骨</A>並藤甲軍入谷，放出<A HREF='../人物/魏延.html' class='wise-wiki-link user-link-people' title='魏延'>魏延</A>，即斷其路，隨後焚之。吾聞：‘利於水者必不利於火。’藤甲雖刀箭不能入，乃油浸之物，見火必著。蠻兵如此頑皮，非火攻安能取勝？使烏戈國之人不留種類者，是吾之大罪也！”眾將拜伏曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>天機，鬼神莫測也！”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令押過<A HREF='../人物/孟獲.html' class='wise-wiki-link user-link-people' title='孟獲'>孟獲</A>來。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>跪於帳下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令去其縛，教且在別帳與酒食壓驚。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚管酒食官至坐榻前，如此如此，分付而去。</P>
<P class=wise-wiki>卻說<A HREF='../人物/孟獲.html' class='wise-wiki-link user-link-people' title='孟獲'>孟獲</A>與<A HREF='../人物/祝融夫人.html' class='wise-wiki-link user-link-people' title='祝融夫人'>祝融夫人</A>並<A HREF='../人物/孟優.html' class='wise-wiki-link user-link-people' title='孟優'>孟優</A>、<A HREF='../人物/帶來洞主.html' class='wise-wiki-link user-link-people' title='帶來洞主'>帶來洞主</A>、一切宗黨在別帳飲酒。忽一人入帳謂<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>面羞，不欲與<A HREF='../人物/孟獲.html' class='wise-wiki-link user-link-people' title='孟獲'>公</A>相見。特令我來放<A HREF='../人物/孟獲.html' class='wise-wiki-link user-link-people' title='孟獲'>公</A>回去，再招人馬來決勝負。<A HREF='../人物/孟獲.html' class='wise-wiki-link user-link-people' title='孟獲'>公</A>今可速去。”<A HREF='../人物/孟獲.html' class='wise-wiki-link user-link-people' title='孟獲'>孟獲</A>垂淚言曰：“七擒七縱，自古未嘗有也。吾雖化外之人，頗知禮義，直如此無羞恥乎？”遂同兄弟妻子宗黨人等，皆匍匐跪於帳下，肉袒謝罪曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>天威，南人不復反矣！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/孟獲.html' class='wise-wiki-link user-link-people' title='孟獲'>公</A>今服乎？”<A HREF='../人物/孟獲.html' class='wise-wiki-link user-link-people' title='孟獲'>獲</A>泣謝曰：“某子子孫孫皆感覆載生成之恩，安得不服！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃請<A HREF='../人物/孟獲.html' class='wise-wiki-link user-link-people' title='孟獲'>孟獲</A>上帳，設宴慶賀，就令永為洞主。所奪之地，盡皆退還。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>宗黨及諸蠻兵，無不感戴，皆欣然跳躍而去。後人有詩讚<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：</P>
<DIV class='wise-wiki-p user-poem'><P class='wise-wiki user-poem'>羽扇綸巾擁碧幢，</P>
<P class='wise-wiki user-poem'>七擒妙策制蠻王。</P>
<P class='wise-wiki user-poem'>至今溪洞傳威德，</P>
<P class='wise-wiki user-poem'>為選高原立廟堂。</P></DIV>
<P class=wise-wiki>長史<A HREF='../人物/費禕.html' class='wise-wiki-link user-link-people' title='費禕'>費禕</A>入諫曰：“今<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>親提士卒，深入不毛，收服蠻方；<A HREF='../人物/孟獲.html' class='wise-wiki-link user-link-people' title='孟獲'>蠻王</A>今既已歸服，何不置官吏，與<A HREF='../人物/孟獲.html' class='wise-wiki-link user-link-people' title='孟獲'>孟獲</A>一同守之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“如此有三不易：留外人則當留兵，兵無所食，一不易也；蠻人傷破，父兄死亡，留外人而不留兵，必成禍患，二不易也；蠻人累有廢殺之罪，自有嫌疑，留外人終不相信，三不易也。今吾不留人，不運糧，與相安於無事而已。”眾人盡服。於是蠻方皆感<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>恩德，乃為<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>立生祠，四時享祭，皆呼之為<A HREF='../人物/諸葛亮.html' class='wise-wiki-link user-link-people' title='諸葛亮'>慈父</A>；各送珍珠金寶、丹漆藥材、耕牛戰馬，以資軍用，誓不再反。南方已定。　　</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>犒軍已畢，班師回蜀，令<A HREF='../人物/魏延.html' class='wise-wiki-link user-link-people' title='魏延'>魏延</A>引本部兵為前鋒。 <A HREF='../人物/魏延.html' class='wise-wiki-link user-link-people' title='魏延'>延</A>引兵方至瀘水，忽然陰雲四合，水面上一陣狂風驟起，飛沙走石，軍不能進。 <A HREF='../人物/魏延.html' class='wise-wiki-link user-link-people' title='魏延'>延</A>退兵回報<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂請<A HREF='../人物/孟獲.html' class='wise-wiki-link user-link-people' title='孟獲'>孟獲</A>問之。正是：</P>
<DIV class='wise-wiki-p user-poem'><P class='wise-wiki user-poem'>塞外蠻人方帖服，</P>
<P class='wise-wiki user-poem'>水邊鬼卒又猖狂。</P></DIV>
<P class=wise-wiki>未知<A HREF='../人物/孟獲.html' class='wise-wiki-link user-link-people' title='孟獲'>孟獲</A>所言若何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='089.html' class='navigator'>上一頁</A></SPAN> <SPAN class='navigator'><A HREF='091.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01333秒。</DIV></BODY>
</HTML>