<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百十八回　哭祖廟一王死孝　入西川二士爭功 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='117.html' class='navigator'>上一頁</A></SPAN> <SPAN class='navigator'><A HREF='119.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百十八回　哭祖廟一王死孝　入西川二士爭功</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E9%AD%8F%E6%BB%85%E8%9C%80%E4%B9%8B%E6%88%B0' class='wise-wiki-external-link user-external-link-wikipedia' title='維基：魏滅蜀之戰'>維基：魏滅蜀之戰</A>
</UL></DIV></FIELDSET>


<P class=wise-wiki>卻說<A HREF='../人物/劉禪.html' class='wise-wiki-link user-link-people' title='劉禪'>後主</A>在成都，聞<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>取了綿竹，<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>父子已亡，大驚，急召文武商議。近臣奏曰：“城外百姓扶老攜幼，哭聲大震，各逃生命。”<A HREF='../人物/劉禪.html' class='wise-wiki-link user-link-people' title='劉禪'>後主</A>驚惶無措。忽哨馬報到說，魏兵將近城下。多官議曰：“兵微將寡，難以迎敵；不如早棄成都，奔南中七郡：其地險峻，可以自守，就借蠻兵，再來克復未遲。”光祿大夫<A HREF='../人物/譙周.html' class='wise-wiki-link user-link-people' title='譙周'>譙周</A>曰：“不可。南蠻久反之人，平昔無惠﹔今若投之，必遭大禍。”多官又奏曰：“蜀、吳既同盟，今事急矣，可以投之。”<A HREF='../人物/譙周.html' class='wise-wiki-link user-link-people' title='譙周'>週</A>又諫曰：“自古以來，無寄他國為天子者。臣料魏能吞吳，吳不能吞魏。若稱臣於吳，是一辱也。若吳被魏所吞，<A HREF='../人物/劉禪.html' class='wise-wiki-link user-link-people' title='劉禪'>陛下</A>再稱臣於魏，是兩番之辱矣。不如不投吳而降魏。魏必裂土以封<A HREF='../人物/劉禪.html' class='wise-wiki-link user-link-people' title='劉禪'>陛下</A>，則上能自守宗廟，下可以保安黎民。願<A HREF='../人物/劉禪.html' class='wise-wiki-link user-link-people' title='劉禪'>陛下</A>思之。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>未決，退入宮中。次日眾議紛紛。 <A HREF='../人物/譙周.html' class='wise-wiki-link user-link-people' title='譙周'>譙周</A>見事急，复上疏諍之。 <A HREF='../人物/劉禪.html' class='wise-wiki-link user-link-people' title='劉禪'>後主</A>從<A HREF='../人物/譙周.html' class='wise-wiki-link user-link-people' title='譙周'>譙周</A>之言。正欲出降，忽屏風後轉出<A HREF='../人物/劉諶.html' class='wise-wiki-link user-link-people' title='劉諶'>一人</A>，厲聲而罵<A HREF='../人物/譙周.html' class='wise-wiki-link user-link-people' title='譙周'>週</A>曰：“<A HREF='../人物/譙周.html' class='wise-wiki-link user-link-people' title='譙周'>偷生腐儒</A>，豈可妄議社稷大事！自古安有降天子哉！”<A HREF='../人物/劉禪.html' class='wise-wiki-link user-link-people' title='劉禪'>後主</A>視之，乃第五子北地王<A HREF='../人物/劉諶.html' class='wise-wiki-link user-link-people' title='劉諶'>劉諶</A>也。 <A HREF='../人物/劉禪.html' class='wise-wiki-link user-link-people' title='劉禪'>後主</A>生七子：長子<A HREF='../人物/劉璿.html' class='wise-wiki-link user-link-people' title='劉璿'>劉璿</A>，次子<A HREF='../人物/劉瑤.html' class='wise-wiki-link user-link-people' title='劉瑤'>劉瑤</A>，三子<A HREF='../人物/劉琮.html' class='wise-wiki-link user-link-people' title='劉琮'>劉琮</A>，四子<A HREF='../人物/劉瓚.html' class='wise-wiki-link user-link-people' title='劉瓚'>劉瓚</A>，五子即北地王<A HREF='../人物/劉諶.html' class='wise-wiki-link user-link-people' title='劉諶'>劉諶</A>，六子<A HREF='../人物/劉恂.html' class='wise-wiki-link user-link-people' title='劉恂'>劉恂</A>，七子<A HREF='../人物/劉璩.html' class='wise-wiki-link user-link-people' title='劉璩'>劉璩</A>。七子中惟<A HREF='../人物/劉諶.html' class='wise-wiki-link user-link-people' title='劉諶'>諶</A>自幼聰明，英敏過人，餘皆懦善。</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>謂<A HREF='../人物/劉諶.html' class='wise-wiki-link user-link-people' title='劉諶'>諶</A>曰：“今大臣皆議當降，汝獨仗血氣之勇，欲令滿城流血耶？”<A HREF='../人物/劉諶.html' class='wise-wiki-link user-link-people' title='劉諶'>諶</A>曰：“昔<A HREF='../人物/劉備.html' class='wise-wiki-link user-link-people' title='劉備'>先帝</A>在日，<A HREF='../人物/譙周.html' class='wise-wiki-link user-link-people' title='譙周'>譙周</A>未嘗干預國政；今妄議大事，輒起亂言，甚非理也。臣切料成都之兵，尚有數万；<A HREF='../人物/姜維.html' class='wise-wiki-link user-link-people' title='姜維'>姜維</A>全師，皆在劍閣；若知魏兵犯闕，必來救應，內外攻擊，可獲大功。豈可聽朽儒之言，輕廢<A HREF='../人物/劉備.html' class='wise-wiki-link user-link-people' title='劉備'>先帝</A>之基業乎？”<A HREF='../人物/劉禪.html' class='wise-wiki-link user-link-people' title='劉禪'>後主</A>叱之曰：“汝小兒豈識天時！”<A HREF='../人物/劉諶.html' class='wise-wiki-link user-link-people' title='劉諶'>諶</A>叩頭哭曰：“若勢窮力極，禍敗將及，便當父子君臣背城一戰，同死社稷，以見<A HREF='../人物/劉備.html' class='wise-wiki-link user-link-people' title='劉備'>先帝</A>可也﹔奈何降乎！”<A HREF='../人物/劉禪.html' class='wise-wiki-link user-link-people' title='劉禪'>後主</A>不聽。 <A HREF='../人物/劉諶.html' class='wise-wiki-link user-link-people' title='劉諶'>諶</A>放聲大哭曰：“<A HREF='../人物/劉備.html' class='wise-wiki-link user-link-people' title='劉備'>先帝</A>非容易創立基業；今一旦棄之，吾寧死不辱也！”<A HREF='../人物/劉禪.html' class='wise-wiki-link user-link-people' title='劉禪'>後主</A>令近臣推出宮門，遂令<A HREF='../人物/譙周.html' class='wise-wiki-link user-link-people' title='譙周'>譙周</A>作降書，遣私署侍中<A HREF='../人物/張紹.html' class='wise-wiki-link user-link-people' title='張紹'>張紹</A>、駙馬都尉<A HREF='../人物/鄧良.html' class='wise-wiki-link user-link-people' title='鄧良'>鄧良</A>同<A HREF='../人物/譙周.html' class='wise-wiki-link user-link-people' title='譙周'>譙周</A>齎玉璽來雒城請降。</P>
<P class=wise-wiki>時<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>每日令數百鐵騎來成都哨探。當日見立了降旗，<A HREF='../人物/鄧艾.html' class='wise-wiki-link user-link-people' title='鄧艾'>艾</A>大喜。不一時，<A HREF='../人物/張紹.html' class='wise-wiki-link user-link-people' title='張紹'>張紹</A>等至，<A HREF='../人物/鄧艾.html' class='wise-wiki-link user-link-people' title='鄧艾'>艾</A>令人迎入。三人拜伏於階下，呈上降款玉璽。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>拆降書視之，大喜，受下玉璽，重待<A HREF='../人物/張紹.html' class='wise-wiki-link user-link-people' title='張紹'>張紹</A>、<A HREF='../人物/譙周.html' class='wise-wiki-link user-link-people' title='譙周'>譙周</A>、<A HREF='../人物/鄧良.html' class='wise-wiki-link user-link-people' title='鄧良'>鄧良</A>等。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>作回書，付三人齎回成都，以安人心。三人拜辭<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，迳還成都，入見<A HREF='../人物/劉禪.html' class='wise-wiki-link user-link-people' title='劉禪'>後主</A>，呈上回書，細言<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>相待之善。 <A HREF='../人物/劉禪.html' class='wise-wiki-link user-link-people' title='劉禪'>後主</A>拆封視之，大喜，即遣太僕<A HREF='../人物/蔣顯.html' class='wise-wiki-link user-link-people' title='蔣顯'>蔣顯</A>齎敕令<A HREF='../人物/姜維.html' class='wise-wiki-link user-link-people' title='姜維'>姜維</A>早降；遣尚書郎<A HREF='../人物/李虎.html' class='wise-wiki-link user-link-people' title='李虎'>李虎</A>，送文簿與<A HREF='../人物/鄧艾.html' class='wise-wiki-link user-link-people' title='鄧艾'>艾</A>。共戶二十八萬，男女九十四萬，帶甲將士十萬二千，官吏四萬，倉糧四十餘萬，金銀三千斤，錦綺絲絹各二十萬疋。餘物在庫，不及具載。擇十二月初一日，君臣出降。</P>
<P class=wise-wiki>北地王<A HREF='../人物/劉諶.html' class='wise-wiki-link user-link-people' title='劉諶'>劉諶</A>聞知，怒氣沖天，帶劍入宮。其妻<A HREF='../人物/崔夫人.html' class='wise-wiki-link user-link-people' title='崔夫人'>崔夫人</A>問曰：“<A HREF='../人物/劉諶.html' class='wise-wiki-link user-link-people' title='劉諶'>大王</A>今日顏色異常，何也？”<A HREF='../人物/劉諶.html' class='wise-wiki-link user-link-people' title='劉諶'>諶</A>曰：“魏兵將近，<A HREF='../人物/劉禪.html' class='wise-wiki-link user-link-people' title='劉禪'>父皇</A>已納降款，明日君臣出降，社稷從此殄滅。吾欲先死以見<A HREF='../人物/劉備.html' class='wise-wiki-link user-link-people' title='劉備'>先帝</A>於地下，不屈膝於他人也！”<A HREF='../人物/崔夫人.html' class='wise-wiki-link user-link-people' title='崔夫人'>崔夫人</A>曰：“賢哉！賢哉！得其死矣！<A HREF='../人物/崔夫人.html' class='wise-wiki-link user-link-people' title='崔夫人'>妾</A>請先死，<A HREF='../人物/劉諶.html' class='wise-wiki-link user-link-people' title='劉諶'>王</A>死未遲。”<A HREF='../人物/劉諶.html' class='wise-wiki-link user-link-people' title='劉諶'>諶</A>曰：“汝何死耶？”<A HREF='../人物/崔夫人.html' class='wise-wiki-link user-link-people' title='崔夫人'>崔夫人</A>曰：“王死父，妾死夫，其義同也。夫亡妻死，何必問焉？”言訖，觸柱而死。 <A HREF='../人物/劉諶.html' class='wise-wiki-link user-link-people' title='劉諶'>諶</A>乃自殺其三子，並割<A HREF='../人物/崔夫人.html' class='wise-wiki-link user-link-people' title='崔夫人'>妻</A>頭，提至昭烈廟中，伏地哭曰：“<A HREF='../人物/劉諶.html' class='wise-wiki-link user-link-people' title='劉諶'>臣</A>羞見基業棄於他人，故先殺<A HREF='../人物/崔夫人.html' class='wise-wiki-link user-link-people' title='崔夫人'>妻子</A>，以絕掛念，後將一命報祖！祖如有靈，知孫之心！”大哭一場，眼中流血，自刎而死。蜀人聞之，無不哀痛。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>君臣甘屈膝，一子獨悲傷。</P>
<P class='wise-wiki user-poem'>去矣西川事，雄哉北地王！</P>
<P class='wise-wiki user-poem'>殞身酬烈祖，搔首泣穹蒼。</P>
<P class='wise-wiki user-poem'>凜凜人如在，誰云漢已亡。</P></DIV>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>聽<A HREF='../人物/劉諶.html' class='wise-wiki-link user-link-people' title='劉諶'>北地王</A>自刎，乃令人葬之。次日，魏兵大至。 <A HREF='../人物/劉禪.html' class='wise-wiki-link user-link-people' title='劉禪'>後主</A>率<A HREF='../人物/劉璿.html' class='wise-wiki-link user-link-people' title='劉璿'>太子</A>諸王，及群臣六十餘人，面縛輿櫬，出北門十里而降。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>扶起<A HREF='../人物/劉禪.html' class='wise-wiki-link user-link-people' title='劉禪'>後主</A>，親解其縛，焚其輿櫬，並車入城。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>魏兵數万入川來，後主偷生失自裁。</P>
<P class='wise-wiki user-poem'>黃皓終存欺國意，姜維空負濟時才。</P>
<P class='wise-wiki user-poem'>全忠義士心何烈，守節王孫志可哀。</P>
<P class='wise-wiki user-poem'>昭烈經營良不易，一朝功業頓成灰。</P></DIV>
<P class=wise-wiki>於是成都之人，皆具香花迎接。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>拜<A HREF='../人物/劉禪.html' class='wise-wiki-link user-link-people' title='劉禪'>後主</A>為驃騎將軍，其余文武各隨高下拜官，請<A HREF='../人物/劉禪.html' class='wise-wiki-link user-link-people' title='劉禪'>後主</A>還宮，出榜安民，交割倉庫，又令太常<A HREF='../人物/張峻.html' class='wise-wiki-link user-link-people' title='張峻'>張峻</A>、益州別駕<A HREF='../人物/張紹.html' class='wise-wiki-link user-link-people' title='張紹'>張紹</A>，招安各郡軍民。又令人說<A HREF='../人物/姜維.html' class='wise-wiki-link user-link-people' title='姜維'>姜維</A>歸降。一面遣人赴洛陽報捷。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>聞<A HREF='../人物/黃皓.html' class='wise-wiki-link user-link-people' title='黃皓'>黃皓</A>奸險，欲斬之。 <A HREF='../人物/黃皓.html' class='wise-wiki-link user-link-people' title='黃皓'>皓</A>用金寶賂其左右，因此得免。自是漢亡。後人因漢之亡，有追思<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>詩曰：</P>
<DIV class='wise-wiki-p user-poem'><P class='wise-wiki user-poem'>猿鳥猶知畏簡書，風雲應為護儲胥。</P>
<P class='wise-wiki user-poem'>徒勞上將揮神筆，終見降王走傳車。</P>
<P class='wise-wiki user-poem'>管樂有才真不忝，關張無命欲何如？</P>
<P class='wise-wiki user-poem'>他年錦裡經祠廟，梁父吟成恨有餘！</P></DIV>
<P class=wise-wiki>且說太僕<A HREF='../人物/蔣顯.html' class='wise-wiki-link user-link-people' title='蔣顯'>蔣顯</A>到劍閣入見<A HREF='../人物/姜維.html' class='wise-wiki-link user-link-people' title='姜維'>姜維</A>，傳<A HREF='../人物/劉禪.html' class='wise-wiki-link user-link-people' title='劉禪'>後主</A>敕命，言歸降之事。 <A HREF='../人物/姜維.html' class='wise-wiki-link user-link-people' title='姜維'>維</A>大驚失語。帳下眾將聽知，一齊怨恨，咬牙怒目，鬚髮倒豎，拔刀砍石大呼曰：“吾等死戰，何故先降耶！”號哭之聲，聞數十里。</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>維</A>見人心思漢，乃以善言撫之曰：“眾將勿憂。吾有一計，可複漢室。”眾將求問。 <A HREF='../人物/姜維.html' class='wise-wiki-link user-link-people' title='姜維'>姜維</A>與諸將附耳低言，說了計策。即於劍閣關遍豎降旗，先令人報入<A HREF='../人物/鐘會.html' class='wise-wiki-link user-link-people' title='鐘會'>鐘會</A>寨中，說<A HREF='../人物/姜維.html' class='wise-wiki-link user-link-people' title='姜維'>姜維</A>引<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/董厥.html' class='wise-wiki-link user-link-people' title='董厥'>董厥</A>前來降。 <A HREF='../人物/鐘會.html' class='wise-wiki-link user-link-people' title='鐘會'>會</A>大喜，令人迎接<A HREF='../人物/姜維.html' class='wise-wiki-link user-link-people' title='姜維'>維</A>入帳，<A HREF='../人物/鐘會.html' class='wise-wiki-link user-link-people' title='鐘會'>會</A>曰：“<A HREF='../人物/姜維.html' class='wise-wiki-link user-link-people' title='姜維'>伯約</A>來何遲也？”<A HREF='../人物/姜維.html' class='wise-wiki-link user-link-people' title='姜維'>維</A>正色流涕曰：“國家全師在吾，今日至此，猶為速也。”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>甚奇之，下座相拜，待為上賓。 <A HREF='../人物/姜維.html' class='wise-wiki-link user-link-people' title='姜維'>維</A>說<A HREF='../人物/鐘會.html' class='wise-wiki-link user-link-people' title='鐘會'>會</A>曰：“聞<A HREF='../人物/鐘會.html' class='wise-wiki-link user-link-people' title='鐘會'>將軍</A>自淮南以來，算無遺策；司馬氏之盛，皆<A HREF='../人物/鐘會.html' class='wise-wiki-link user-link-people' title='鐘會'>將軍</A>之力；<A HREF='../人物/姜維.html' class='wise-wiki-link user-link-people' title='姜維'>維</A>故甘心俯首。如<A HREF='../人物/鄧艾.html' class='wise-wiki-link user-link-people' title='鄧艾'>鄧士載</A>，當與決一死戰。安肯降之乎？”<A HREF='../人物/鐘會.html' class='wise-wiki-link user-link-people' title='鐘會'>會</A>遂折箭為誓，與<A HREF='../人物/姜維.html' class='wise-wiki-link user-link-people' title='姜維'>維</A>結為兄弟，情愛甚密，仍令照舊領兵。 <A HREF='../人物/姜維.html' class='wise-wiki-link user-link-people' title='姜維'>維</A>暗喜，遂令<A HREF='../人物/蔣顯.html' class='wise-wiki-link user-link-people' title='蔣顯'>蔣顯</A>回成都去了。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>封<A HREF='../人物/師纂.html' class='wise-wiki-link user-link-people' title='師纂'>師纂</A>為益州刺史，<A HREF='../人物/牽弘.html' class='wise-wiki-link user-link-people' title='牽弘'>牽弘</A>、<A HREF='../人物/王頎.html' class='wise-wiki-link user-link-people' title='王頎'>王頎</A>等各領州郡；又於綿竹築台以彰戰功，大會蜀中諸官飲宴。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>酒至半酣，乃指眾官曰：“汝等幸遇我，故有今日耳。若遇他將，必皆殄滅矣。”多官起身拜謝。忽<A HREF='../人物/蔣顯.html' class='wise-wiki-link user-link-people' title='蔣顯'>蔣顯</A>至，說<A HREF='../人物/姜維.html' class='wise-wiki-link user-link-people' title='姜維'>姜維</A>自降<A HREF='../人物/鐘會.html' class='wise-wiki-link user-link-people' title='鐘會'>鐘鎮西</A>了。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>因此痛恨<A HREF='../人物/鐘會.html' class='wise-wiki-link user-link-people' title='鐘會'>鐘會</A>，遂修書令人齎赴洛陽致晉公<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>得書視之。書曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/鄧艾.html' class='wise-wiki-link user-link-people' title='鄧艾'>臣艾</A>竊謂兵有先聲而後實者。今因平蜀之勢以乘吳，此席捲之時也。然大舉之後，將士疲勞，不可便用；宜留隴右兵二萬，蜀兵二萬，煮鹽興冶，並造舟船，預備順流之計﹔然後發使，告以利害，吳可不徵而定也。更以厚待<A HREF='../人物/劉禪.html' class='wise-wiki-link user-link-people' title='劉禪'>劉禪</A>，以攻<A HREF='../人物/孫休.html' class='wise-wiki-link user-link-people' title='孫休'>孫休</A>，若便送<A HREF='../人物/劉禪.html' class='wise-wiki-link user-link-people' title='劉禪'>禪</A>來京，吳人必疑，則於向化之心不勸；且權留之於蜀，須來年冬月抵京。今即可封<A HREF='../人物/劉禪.html' class='wise-wiki-link user-link-people' title='劉禪'>禪</A>為扶風王，錫以貲財，供其左右，爵其子為公卿，以顯歸命之寵；則吳人畏威懷德，望風而從矣。</P></DIV>
<P class=wise-wiki><A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>覽畢，深疑<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>有自專之心，乃先發手書與<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>，隨後降封<A HREF='../人物/鄧艾.html' class='wise-wiki-link user-link-people' title='鄧艾'>艾</A>詔曰：</P>
<DIV class='wise-wiki-p user-letter'><P class='wise-wiki user-letter'>征西將軍<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，耀威奮武，深入敵境，使<A HREF='../人物/劉禪.html' class='wise-wiki-link user-link-people' title='劉禪'>僭號之主</A>，系頸歸降；兵不逾時，戰不終日，雲撤席捲，盪定巴蜀；雖<A HREF='../人物/白起.html' class='wise-wiki-link user-link-people' title='白起'>白起</A>破強楚，<A HREF='../人物/韓信.html' class='wise-wiki-link user-link-people' title='韓信'>韓信</A>克勁趙，不足比勳也。其以<A HREF='../人物/鄧艾.html' class='wise-wiki-link user-link-people' title='鄧艾'>艾</A>為太尉，增邑二萬戶，封二子為亭侯，各食邑千戶。</P></DIV>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>受詔畢，監軍<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>，取出<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>手書與<A HREF='../人物/鄧艾.html' class='wise-wiki-link user-link-people' title='鄧艾'>艾</A>。書中說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>所言之事，須候奏報，不可輒行。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>曰：“‘將在外，君命有所不受’。吾既奉詔專徵，如何阻當。”遂又作書，令來使齎赴洛陽。時朝中皆言<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>必有反意，<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>愈加疑忌。忽使命回，呈上<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之書。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>拆封視之，書曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/鄧艾.html' class='wise-wiki-link user-link-people' title='鄧艾'>艾</A>銜命西征，<A HREF='../人物/劉禪.html' class='wise-wiki-link user-link-people' title='劉禪'>元惡</A>既服，當權宜行事，以安初附。若待國命，則往復道途，延引日月。春秋之義，大夫出疆，有可以安社稷，利國家，專之可也。今吳未賓，勢與蜀連，不可拘常以失事機。兵法進不求名，退不避罪。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>雖無古人之節，終不自嫌，以損於國也。先此申狀，見可施行。</P></DIV>
<P class=wise-wiki><A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>看畢大驚，慌與<A HREF='../人物/賈充.html' class='wise-wiki-link user-link-people' title='賈充'>賈充</A>計議曰：“<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>恃功而驕，任意行事，反形露矣﹔如之奈何？”<A HREF='../人物/賈充.html' class='wise-wiki-link user-link-people' title='賈充'>賈充</A>曰：“<A HREF='../人物/司馬昭.html' class='wise-wiki-link user-link-people' title='司馬昭'>主公</A>何不封<A HREF='../人物/鐘會.html' class='wise-wiki-link user-link-people' title='鐘會'>鐘會</A>以製之？”<A HREF='../人物/司馬昭.html' class='wise-wiki-link user-link-people' title='司馬昭'>昭</A>從其議，遣使齎詔封<A HREF='../人物/鐘會.html' class='wise-wiki-link user-link-people' title='鐘會'>會</A>為司徒，就令<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>監督兩路軍馬，以手書付<A HREF='../人物/衛瓘.html' class='wise-wiki-link user-link-people' title='衛瓘'>瓘</A>，使與<A HREF='../人物/鐘會.html' class='wise-wiki-link user-link-people' title='鐘會'>會</A>伺察<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，以防其變。 <A HREF='../人物/鐘會.html' class='wise-wiki-link user-link-people' title='鐘會'>會</A>接讀詔書，詔曰：</P>
<DIV class='wise-wiki-p user-letter'><P class='wise-wiki user-letter'>鎮西將軍<A HREF='../人物/鐘會.html' class='wise-wiki-link user-link-people' title='鐘會'>鐘會</A>，所向無敵，前無強梁，節制眾城，網羅迸逸；<A HREF='../人物/姜維.html' class='wise-wiki-link user-link-people' title='姜維'>蜀之豪帥</A>，面縛歸命；謀無遺策，舉無廢功；其以<A HREF='../人物/鐘會.html' class='wise-wiki-link user-link-people' title='鐘會'>會</A>為司徒，進封縣侯，增邑萬戶，封子二人亭侯，邑各千戶。</P></DIV>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>鐘會</A>既受封，即請<A HREF='../人物/姜維.html' class='wise-wiki-link user-link-people' title='姜維'>姜維</A>計議曰：“<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>功在吾之上，又封太尉之職；今<A HREF='../人物/司馬昭.html' class='wise-wiki-link user-link-people' title='司馬昭'>司馬公</A>疑<A HREF='../人物/鄧艾.html' class='wise-wiki-link user-link-people' title='鄧艾'>艾</A>有反志，故令<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>為監軍，詔吾制之，<A HREF='../人物/姜維.html' class='wise-wiki-link user-link-people' title='姜維'>伯約</A>有何高見？”<A HREF='../人物/姜維.html' class='wise-wiki-link user-link-people' title='姜維'>維</A>曰：“愚聞<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>出身微賤，幼為農家養犢，今僥倖自陰平斜徑，攀木懸崖，成此大功，非出良謀，實賴國家洪福耳。若非<A HREF='../人物/鐘會.html' class='wise-wiki-link user-link-people' title='鐘會'>將軍</A>與<A HREF='../人物/姜維.html' class='wise-wiki-link user-link-people' title='姜維'>維</A>相拒於劍閣，又安能成此功耶？今欲封<A HREF='../人物/劉禪.html' class='wise-wiki-link user-link-people' title='劉禪'>蜀主</A>為扶風王，乃大結蜀人之心，其反情不言可見矣。<A HREF='../人物/司馬昭.html' class='wise-wiki-link user-link-people' title='司馬昭'>晉公</A>疑之是也。”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>深嘉其言。 <A HREF='../人物/姜維.html' class='wise-wiki-link user-link-people' title='姜維'>維</A>又曰：“請退左右，<A HREF='../人物/姜維.html' class='wise-wiki-link user-link-people' title='姜維'>維</A>有一事密告。”<A HREF='../人物/鐘會.html' class='wise-wiki-link user-link-people' title='鐘會'>會</A>令左右盡退。 <A HREF='../人物/姜維.html' class='wise-wiki-link user-link-people' title='姜維'>維</A>袖中取出一圖與<A HREF='../人物/鐘會.html' class='wise-wiki-link user-link-people' title='鐘會'>會</A>，曰：“昔日<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A><A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>出草廬時</A>，以此圖獻<A HREF='../人物/劉備.html' class='wise-wiki-link user-link-people' title='劉備'>先帝</A>，且曰：‘益州之地，沃野千里，民殷國富，可為霸業。’<A HREF='../人物/劉備.html' class='wise-wiki-link user-link-people' title='劉備'>先帝</A>因此遂創成都。今<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>至此，安得不狂？”</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>大喜，指問山川形勞。 <A HREF='../人物/姜維.html' class='wise-wiki-link user-link-people' title='姜維'>維</A>一一言之。 <A HREF='../人物/鐘會.html' class='wise-wiki-link user-link-people' title='鐘會'>會</A>又問曰：“當以何策除<A HREF='../人物/鄧艾.html' class='wise-wiki-link user-link-people' title='鄧艾'>艾</A>？”<A HREF='../人物/姜維.html' class='wise-wiki-link user-link-people' title='姜維'>維</A>曰：“乘<A HREF='../人物/司馬昭.html' class='wise-wiki-link user-link-people' title='司馬昭'>晉公</A>疑忌之際，當急上表，言<A HREF='../人物/鄧艾.html' class='wise-wiki-link user-link-people' title='鄧艾'>艾</A>反狀；<A HREF='../人物/司馬昭.html' class='wise-wiki-link user-link-people' title='司馬昭'>晉公</A>必令<A HREF='../人物/鐘會.html' class='wise-wiki-link user-link-people' title='鐘會'>將軍</A>討之，一舉而可擒矣。”<A HREF='../人物/鐘會.html' class='wise-wiki-link user-link-people' title='鐘會'>會</A>依言，即遣人齎表進赴洛陽，言<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>專次恣肆，結好蜀人，早晚必反矣。於是朝中文武皆驚。 <A HREF='../人物/鐘會.html' class='wise-wiki-link user-link-people' title='鐘會'>會</A>又令人於中途截了<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>表文，按<A HREF='../人物/鄧艾.html' class='wise-wiki-link user-link-people' title='鄧艾'>艾</A>筆法，改寫傲慢之辭，以實己之語。</P>
<P class=wise-wiki><A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>見了<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>表章，大怒，即遣人到<A HREF='../人物/鐘會.html' class='wise-wiki-link user-link-people' title='鐘會'>鐘會</A>軍前，令<A HREF='../人物/鐘會.html' class='wise-wiki-link user-link-people' title='鐘會'>會</A>收<A HREF='../人物/鄧艾.html' class='wise-wiki-link user-link-people' title='鄧艾'>艾</A>，又遣<A HREF='../人物/賈充.html' class='wise-wiki-link user-link-people' title='賈充'>賈充</A>引三萬兵入斜谷，<A HREF='../人物/司馬昭.html' class='wise-wiki-link user-link-people' title='司馬昭'>昭</A>乃同魏主<A HREF='../人物/曹奐.html' class='wise-wiki-link user-link-people' title='曹奐'>曹奐</A>御駕親征。西曹掾<A HREF='../人物/郡悌.html' class='wise-wiki-link user-link-people' title='郡悌'>郡悌</A>諫曰：“<A HREF='../人物/鐘會.html' class='wise-wiki-link user-link-people' title='鐘會'>鐘會</A>之兵，多<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>六倍，當今<A HREF='../人物/鐘會.html' class='wise-wiki-link user-link-people' title='鐘會'>會</A>收<A HREF='../人物/鄧艾.html' class='wise-wiki-link user-link-people' title='鄧艾'>艾</A>足矣，何必<A HREF='../人物/司馬昭.html' class='wise-wiki-link user-link-people' title='司馬昭'>明公</A>自行耶？”<A HREF='../人物/司馬昭.html' class='wise-wiki-link user-link-people' title='司馬昭'>昭</A>笑曰﹕“<A HREF='../人物/郡悌.html' class='wise-wiki-link user-link-people' title='郡悌'>汝</A>忘了<A HREF='116.html' class='wise-wiki-link user-link-chapter' title='第百十六回　鐘會分兵漢中道　武侯顯聖定軍山'>舊日之言</A>耶？汝曾道<A HREF='../人物/鐘會.html' class='wise-wiki-link user-link-people' title='鐘會'>會</A>後必反。吾今此行，非為<A HREF='../人物/鄧艾.html' class='wise-wiki-link user-link-people' title='鄧艾'>艾</A>，實為<A HREF='../人物/鐘會.html' class='wise-wiki-link user-link-people' title='鐘會'>會</A>耳。”<A HREF='../人物/郡悌.html' class='wise-wiki-link user-link-people' title='郡悌'>悌</A>笑曰：“某恐<A HREF='../人物/司馬昭.html' class='wise-wiki-link user-link-people' title='司馬昭'>明公</A>忘之，故以相問。今既有此意，切宜秘之，不可洩漏。”<A HREF='../人物/司馬昭.html' class='wise-wiki-link user-link-people' title='司馬昭'>昭</A>然其言，遂提大兵起程。時<A HREF='../人物/賈充.html' class='wise-wiki-link user-link-people' title='賈充'>賈充</A>亦疑<A HREF='../人物/鐘會.html' class='wise-wiki-link user-link-people' title='鐘會'>鐘會</A>有變，密告<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>。 <A HREF='../人物/司馬昭.html' class='wise-wiki-link user-link-people' title='司馬昭'>昭</A>曰：“如遣汝，吾亦疑汝耶？且到長安，自有明白。”</P>
<P class=wise-wiki>早有細作報知<A HREF='../人物/鐘會.html' class='wise-wiki-link user-link-people' title='鐘會'>鐘會</A>，說<A HREF='../人物/司馬昭.html' class='wise-wiki-link user-link-people' title='司馬昭'>昭</A>已至長安，<A HREF='../人物/鐘會.html' class='wise-wiki-link user-link-people' title='鐘會'>會</A>慌請<A HREF='../人物/姜維.html' class='wise-wiki-link user-link-people' title='姜維'>姜維</A>商議收<A HREF='../人物/鄧艾.html' class='wise-wiki-link user-link-people' title='鄧艾'>艾</A>之策。正是：</P>
<DIV class='wise-wiki-p user-poem'><P class='wise-wiki user-poem'>才見西蜀收降將，</P>
<P class='wise-wiki user-poem'>又見長安動大兵。</P></DIV>
<P class=wise-wiki>未知<A HREF='../人物/姜維.html' class='wise-wiki-link user-link-people' title='姜維'>姜維</A>用何策收<A HREF='../人物/鄧艾.html' class='wise-wiki-link user-link-people' title='鄧艾'>艾</A>？且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='117.html' class='navigator'>上一頁</A></SPAN> <SPAN class='navigator'><A HREF='119.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01079秒。</DIV></BODY>
</HTML>