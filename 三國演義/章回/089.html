<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第八十九回　武鄉侯四番用計　南蠻王五次遭擒 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='088.html' class='navigator'>上一頁</A></SPAN> <SPAN class='navigator'><A HREF='090.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第八十九回　武鄉侯四番用計　南蠻王五次遭擒</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AB%B8%E8%91%9B%E4%BA%AE%E5%8D%97%E5%BE%81' class='wise-wiki-external-link user-external-link-wikipedia' title='維基：諸葛亮南征'>維基：諸葛亮南征</A>
</UL></DIV></FIELDSET>


<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自駕小車，引數百騎前來探路。前有一河，名曰西洱河，水勢雖慢，並無一隻船筏。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令伐木為筏而渡，其木到水皆沉。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂問<A HREF='../人物/呂凱.html' class='wise-wiki-link user-link-people' title='呂凱'>呂凱</A>，<A HREF='../人物/呂凱.html' class='wise-wiki-link user-link-people' title='呂凱'>凱</A>曰：“聞西洱河上流有一山，其山多竹，大者數圍。可令人伐之，於河上搭起竹橋，以渡軍馬。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>即調三萬人入山，伐竹數十萬根，順水放下，於河面狹處，搭起竹橋，闊十餘丈。乃調大軍於河北岸一字兒下寨，便以河為壕塹，以浮橋為門，壘土為城；過橋南岸，一字下三個大營，以待蠻兵。　　</P>
<P class=wise-wiki>卻說<A HREF='../人物/孟獲.html' class='wise-wiki-link user-link-people' title='孟獲'>孟獲</A>引數十萬蠻兵，恨怒而來。將近西洱河，<A HREF='../人物/孟獲.html' class='wise-wiki-link user-link-people' title='孟獲'>孟獲</A>引前部一萬刀牌獠丁，直扣前寨搦戰。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>頭戴綸巾，身披鶴氅，手執羽扇，乘駟馬車，左右眾將簇擁而出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>見<A HREF='../人物/孟獲.html' class='wise-wiki-link user-link-people' title='孟獲'>孟獲</A>身穿犀皮甲，頭頂朱紅盔，左手挽牌，右手執刀，騎赤毛牛，口中辱罵；手下萬餘洞丁，各舞刀牌，往來衝突。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>急令退回本寨，四面緊閉，不許出戰。蠻兵皆裸衣赤身，直到寨門前叫罵。諸將大怒，皆來禀<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“某等情願出寨決一死戰！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不許。諸將再三欲戰，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>止曰：“蠻方之人，不遵王化，今此一來，狂惡正盛，不可迎也；且宜堅守數日，待其猖獗少懈，吾自有妙計破之。”於是蜀兵堅守數日。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>在高阜處探之，窺見蠻兵已多懈怠，乃聚諸將曰：“汝等敢出戰否？”眾將欣然要出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>先喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>入帳，向耳畔低言，分付如此如此。二人受了計策先進。卻喚<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/馬忠.html' class='wise-wiki-link user-link-people' title='馬忠'>馬忠</A>入帳，受計去了。又喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>分付曰：“吾今棄此三寨，退過河北；吾軍一退，汝可便拆浮橋，移於下流，卻渡<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>軍馬過河來接應。”<A HREF='../人物/馬岱.html' class='wise-wiki-link user-link-people' title='馬岱'>岱</A>受計而去。又喚<A HREF='../人物/張翼.html' class='wise-wiki-link user-link-people' title='張翼'>張翼</A>曰：“吾軍退去，寨中多設燈火。<A HREF='../人物/孟獲.html' class='wise-wiki-link user-link-people' title='孟獲'>孟獲</A>知之，必來追趕，<A HREF='../人物/張翼.html' class='wise-wiki-link user-link-people' title='張翼'>汝</A>卻斷其後。”<A HREF='../人物/張翼.html' class='wise-wiki-link user-link-people' title='張翼'>張翼</A>受計而退。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>只教<A HREF='../人物/關索.html' class='wise-wiki-link user-link-people' title='關索'>關索</A>護車。眾軍退去，寨中多設燈火。蠻兵望見，不敢衝突。　　</P>
<P class=wise-wiki>次日平明，<A HREF='../人物/孟獲.html' class='wise-wiki-link user-link-people' title='孟獲'>孟獲</A>引大隊蠻兵徑到蜀寨之時，只見三個大寨，皆無人馬，於內棄下糧草車仗數百餘輛。 <A HREF='../人物/孟優.html' class='wise-wiki-link user-link-people' title='孟優'>孟優</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>諸葛</A>棄寨而走，莫非有計否？”<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“吾料<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>棄輜重而去，必因國中有緊急之事：若非吳侵，定是魏伐。故虛張燈火以為疑兵，棄車仗而去也。可速追之，不可錯過。”</P>
<P class=wise-wiki>於是<A HREF='../人物/孟獲.html' class='wise-wiki-link user-link-people' title='孟獲'>孟獲</A>自驅前部，直到西洱河邊。望見河北岸上，寨中旗幟整齊如故，燦若云錦；沿河一帶，又設錦城。蠻兵哨見，皆不敢進。 <A HREF='../人物/孟獲.html' class='wise-wiki-link user-link-people' title='孟獲'>獲</A>謂<A HREF='../人物/孟優.html' class='wise-wiki-link user-link-people' title='孟優'>優</A>曰：“此是<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>懼吾追趕，故就河北岸少住，不二日必走矣。”遂將蠻兵屯於河岸；又使人去山上砍竹為筏，以備渡河；卻將敢戰之兵，皆移於寨前面。卻不知蜀兵早已入自己之境。</P>
<P class=wise-wiki>是日，狂風大起。四壁廂火明鼓響，蜀兵殺到。蠻兵獠丁，自相衝突，<A HREF='../人物/孟獲.html' class='wise-wiki-link user-link-people' title='孟獲'>孟獲</A>大驚，急引宗族洞丁殺開條路，徑奔舊寨。忽一彪軍從寨中殺出，乃是<A HREF='../人物/趙雲.html' class='wise-wiki-link user-link-people' title='趙雲'>趙雲</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>慌忙回西洱河，望山僻處而走。又一彪軍殺出，乃是<A HREF='../人物/馬岱.html' class='wise-wiki-link user-link-people' title='馬岱'>馬岱</A>。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>只剩得數十個敗殘兵，望山谷中而逃。見南、北、西三處塵頭火光，因此不敢前進，只得望東奔走。</P>
<P class=wise-wiki>才轉過山口，見一大林之前，數十從人，引一輛小車；車上端坐<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，呵呵大笑曰：“蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>！大敗至此，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>已等候多時也！”<A HREF='../人物/孟獲.html' class='wise-wiki-link user-link-people' title='孟獲'>獲</A>大怒，回顧左右曰：“<A HREF='../人物/孟獲.html' class='wise-wiki-link user-link-people' title='孟獲'>吾</A>遭<A HREF='../人物/諸葛亮.html' class='wise-wiki-link user-link-people' title='諸葛亮'>此人</A>詭計！受辱三次；今幸得這里相遇。汝等奮力前去，連人帶車砍為粉碎！”數騎蠻兵，猛力向前。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>當先吶喊，搶到大林之前，足乞踏一聲，踏了陷坑，一齊塌倒。大林之內，轉出<A HREF='../人物/魏延.html' class='wise-wiki-link user-link-people' title='魏延'>魏延</A>，引數百軍來，一個個拖出，用索縛定。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>先到寨中，招安蠻兵，並諸甸酋長洞丁。此時大半皆歸本鄉去了。除死傷外，其餘盡皆歸降。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以酒肉相待，以好言撫慰，盡令放回。蠻兵皆感嘆而去。</P>
<P class=wise-wiki>少頃，<A HREF='../人物/張翼.html' class='wise-wiki-link user-link-people' title='張翼'>張翼</A>解<A HREF='../人物/孟優.html' class='wise-wiki-link user-link-people' title='孟優'>孟優</A>至。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>誨之曰：“<A HREF='../人物/孟獲.html' class='wise-wiki-link user-link-people' title='孟獲'>汝兄</A>愚迷，<A HREF='../人物/孟優.html' class='wise-wiki-link user-link-people' title='孟優'>汝</A>當諫之。今被<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>擒了四番，有何面目再見人耶！”<A HREF='../人物/孟優.html' class='wise-wiki-link user-link-people' title='孟優'>孟優</A>羞慚滿面。伏地告求免死。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>殺<A HREF='../人物/孟優.html' class='wise-wiki-link user-link-people' title='孟優'>汝</A>不在今日。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>且饒<A HREF='../人物/孟優.html' class='wise-wiki-link user-link-people' title='孟優'>汝</A>性命，勸諭<A HREF='../人物/孟獲.html' class='wise-wiki-link user-link-people' title='孟獲'>汝兄</A>。”令武士解其繩索，放起<A HREF='../人物/孟優.html' class='wise-wiki-link user-link-people' title='孟優'>孟優</A>。 <A HREF='../人物/孟優.html' class='wise-wiki-link user-link-people' title='孟優'>優</A>泣拜而去。</P>
<P class=wise-wiki>不一時，<A HREF='../人物/魏延.html' class='wise-wiki-link user-link-people' title='魏延'>魏延</A>解<A HREF='../人物/孟獲.html' class='wise-wiki-link user-link-people' title='孟獲'>孟獲</A>至。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大怒曰：“<A HREF='../人物/孟獲.html' class='wise-wiki-link user-link-people' title='孟獲'>你</A>今番又被<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>擒了，有何理說！”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“<A HREF='../人物/孟獲.html' class='wise-wiki-link user-link-people' title='孟獲'>吾</A>今誤中詭計，死不瞑目！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>叱武士推出斬之。 <A HREF='../人物/孟獲.html' class='wise-wiki-link user-link-people' title='孟獲'>獲</A>全無懼色，回顧<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若敢再放<A HREF='../人物/孟獲.html' class='wise-wiki-link user-link-people' title='孟獲'>吾</A>回去，必然報四番之恨！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑，令左右去其縛，賜酒壓驚，就坐於帳中。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今四次以禮相待，<A HREF='../人物/孟獲.html' class='wise-wiki-link user-link-people' title='孟獲'>汝</A>尚然不服，何也？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“<A HREF='../人物/孟獲.html' class='wise-wiki-link user-link-people' title='孟獲'>吾</A>雖是化外之人，不似<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>專施詭計，<A HREF='../人物/孟獲.html' class='wise-wiki-link user-link-people' title='孟獲'>吾</A>如何肯服？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>再放<A HREF='../人物/孟獲.html' class='wise-wiki-link user-link-people' title='孟獲'>汝</A>回去，復能戰乎？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>若再拿住<A HREF='../人物/孟獲.html' class='wise-wiki-link user-link-people' title='孟獲'>吾</A>，<A HREF='../人物/孟獲.html' class='wise-wiki-link user-link-people' title='孟獲'>吾</A>那時傾心降服，盡獻本洞之物犒軍，誓不反亂。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>即笑而遣之。 <A HREF='../人物/孟獲.html' class='wise-wiki-link user-link-people' title='孟獲'>獲</A>忻然拜謝而去。於是聚得諸洞壯丁數千人，望南迤邐而行。早望見塵頭起處，一隊兵到；乃是兄弟<A HREF='../人物/孟優.html' class='wise-wiki-link user-link-people' title='孟優'>孟優</A>，重整殘兵，來與<A HREF='../人物/孟獲.html' class='wise-wiki-link user-link-people' title='孟獲'>兄</A>報仇。兄弟二人，抱頭相哭，訴說前事。 <A HREF='../人物/孟優.html' class='wise-wiki-link user-link-people' title='孟優'>優</A>曰：“我兵屢敗，蜀兵屢勝，難以抵當。只可就山陰洞中，退避不出。蜀兵受不過暑氣，自然退矣。”<A HREF='../人物/孟獲.html' class='wise-wiki-link user-link-people' title='孟獲'>獲</A>問曰：“何處可避？”<A HREF='../人物/孟優.html' class='wise-wiki-link user-link-people' title='孟優'>優</A>曰：“此去西南有一洞，名曰禿龍洞。洞主<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>，與<A HREF='../人物/孟優.html' class='wise-wiki-link user-link-people' title='孟優'>弟</A>甚厚，可投之。”</P>
<P class=wise-wiki>於是<A HREF='../人物/孟獲.html' class='wise-wiki-link user-link-people' title='孟獲'>孟獲</A>先教<A HREF='../人物/孟優.html' class='wise-wiki-link user-link-people' title='孟優'>孟優</A>到禿龍洞，見了<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>。 <A HREF='../人物/朵思大王.html' class='wise-wiki-link user-link-people' title='朵思大王'>朵思</A>慌引洞兵出迎，<A HREF='../人物/孟獲.html' class='wise-wiki-link user-link-people' title='孟獲'>孟獲</A>入洞，禮畢，訴說前事。 <A HREF='../人物/朵思大王.html' class='wise-wiki-link user-link-people' title='朵思大王'>朵思</A>曰：“<A HREF='../人物/孟獲.html' class='wise-wiki-link user-link-people' title='孟獲'>大王</A>寬心。若蜀兵到來，令他一人一騎不得還鄉，與<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>皆死於此處！”<A HREF='../人物/孟獲.html' class='wise-wiki-link user-link-people' title='孟獲'>獲</A>大喜，問計於<A HREF='../人物/朵思大王.html' class='wise-wiki-link user-link-people' title='朵思大王'>朵思</A>。 <A HREF='../人物/朵思大王.html' class='wise-wiki-link user-link-people' title='朵思大王'>朵思</A>曰：</P>
<DIV class='wise-wiki-p user-letter'><P class='wise-wiki user-letter'>“此洞中止有兩條路：東北上一路，就是<A HREF='../人物/孟獲.html' class='wise-wiki-link user-link-people' title='孟獲'>大王</A>所來之路，地勢平坦，土厚水甜，人馬可行；若以木石壘斷洞口，雖有百萬之眾，不能進也。西北上有一條路，山險嶺惡，道路窄狹；其中雖有小路，多藏毒蛇惡蠍；黃昏時分，煙瘴大起，直至已，午時方收，惟未、申、酉三時，可以往來；水不可飲，人馬難行。此處更有四個毒泉：一名啞泉，其水頗甜，人若飲之，則不能言，不過旬日必死；二曰滅泉，此水與湯無異，人若沐浴，則皮肉皆爛，見骨必死；三曰黑泉，其水微清，人若濺之在身，則手足皆黑而死；四曰柔泉，其水如冰，人若飲之，咽喉無暖氣，身軀軟弱如綿而死。此處蟲鳥皆無，惟有漢<A HREF='../人物/馬援.html' class='wise-wiki-link user-link-people' title='馬援'>伏波將軍</A>曾到；自此以後，更無一人到此。今壘斷東北大路，令<A HREF='../人物/孟獲.html' class='wise-wiki-link user-link-people' title='孟獲'>大王</A>穩居敝洞，若蜀兵見東路截斷，必從西路而入；於路無水，若見此四泉，定然飲水，雖百萬之眾，皆無歸矣。何用刀兵耶！”</P></DIV>
<P class=wise-wiki><A HREF='../人物/孟獲.html' class='wise-wiki-link user-link-people' title='孟獲'>孟獲</A>大喜，以手加額曰：“今日方有容身之地！”又望北指曰：“任<A HREF='../人物/諸葛亮.html' class='wise-wiki-link user-link-people' title='諸葛亮'>諸葛</A>神機妙算，難以施設！四泉之水，足以報敗兵之恨也！”自此，<A HREF='../人物/孟獲.html' class='wise-wiki-link user-link-people' title='孟獲'>孟獲</A>、<A HREF='../人物/孟優.html' class='wise-wiki-link user-link-people' title='孟優'>孟優</A>終日與<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>筵宴。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>連日不見<A HREF='../人物/孟獲.html' class='wise-wiki-link user-link-people' title='孟獲'>孟獲</A>兵出，遂傳號令教大軍離西洱河，望南進發。此時正當六月炎天，其熱如火。有後人詠南方苦熱詩曰：</P>
<DIV class='wise-wiki-p user-poem'><P class='wise-wiki user-poem'>山澤欲焦枯，</P>
<P class='wise-wiki user-poem'>火光覆太虛，</P>
<P class='wise-wiki user-poem'>不知天地外，</P>
<P class='wise-wiki user-poem'>暑氣更何如？</P></DIV>
<P class=wise-wiki>又有詩曰：</P>
<DIV class='wise-wiki-p user-poem'><P class='wise-wiki user-poem'>赤帝司權柄，陰雲不敢生。</P>
<P class='wise-wiki user-poem'>雲蒸孤鶴喘，海熱巨鰲驚。</P>
<P class='wise-wiki user-poem'>忍舍溪邊坐，慵拋竹里行。</P>
<P class='wise-wiki user-poem'>如何沙塞客，擐甲复長征？</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>統領大軍，正行之際，忽哨馬飛報：“<A HREF='../人物/孟獲.html' class='wise-wiki-link user-link-people' title='孟獲'>孟獲</A>退往禿龍洞中不出，將洞口要路壘斷，內有兵把守；山惡嶺峻，不能前進。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>請<A HREF='../人物/呂凱.html' class='wise-wiki-link user-link-people' title='呂凱'>呂凱</A>問之，<A HREF='../人物/呂凱.html' class='wise-wiki-link user-link-people' title='呂凱'>凱</A>曰：“某曾聞此洞有條路，實不知詳細。”<A HREF='../人物/蔣琬.html' class='wise-wiki-link user-link-people' title='蔣琬'>蔣琬</A>曰：“<A HREF='../人物/孟獲.html' class='wise-wiki-link user-link-people' title='孟獲'>孟獲</A>四次遭擒，既已喪膽，安敢再出？況今天氣炎熱，軍馬疲乏，徵之無益；不如班師回國。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“若如此，正中<A HREF='../人物/孟獲.html' class='wise-wiki-link user-link-people' title='孟獲'>孟獲</A>之計也。吾軍一退，彼必乘勢追之。今已到此，安有復回之理！”遂令<A HREF='../人物/王平.html' class='wise-wiki-link user-link-people' title='王平'>王平</A>領數百軍為前部；卻教新降蠻兵引路，尋西北小徑而入。</P>
<P class=wise-wiki>前到一泉，人馬皆渴，爭飲此水。 <A HREF='../人物/王平.html' class='wise-wiki-link user-link-people' title='王平'>王平</A>探有此路，回報<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。比及到大寨之時，皆不能言，但指口而已。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大驚，知是中毒，遂自駕小車，引數十人前來看時，見一潭清水，深不見底，水汽凜凜，軍不敢試。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>下車，登高望之，四壁峰嶺，鳥雀不聞，心中大疑。</P>
<P class=wise-wiki>忽望見遠遠山岡之上，有一古廟。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>攀藤附葛而到，見一石屋之中，塑一<A HREF='../人物/馬援.html' class='wise-wiki-link user-link-people' title='馬援'>將軍</A>端坐，旁有石碑，乃漢伏波將軍<A HREF='../人物/馬援.html' class='wise-wiki-link user-link-people' title='馬援'>馬援</A>之廟：因平蠻到此，土人立廟祀之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>再拜曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>受<A HREF='../人物/劉備.html' class='wise-wiki-link user-link-people' title='劉備'>先帝</A>託孤之重，今承聖旨，到此平蠻；欲待蠻方既平，然後伐魏吞吳，重安漢室。今軍士不識地理，誤飲毒水，不能出聲。萬望尊神，念本朝恩義，通靈顯聖，護佑三軍！”</P>
<P class=wise-wiki>祈禱已畢，出廟尋土人問之。隱隱望見對山一<A HREF='../人物/山神.html' class='wise-wiki-link user-link-people' title='山神'>老叟</A>扶杖而來，形容甚異。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>請<A HREF='../人物/山神.html' class='wise-wiki-link user-link-people' title='山神'>老叟</A>入廟，禮畢，對坐於石上。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問曰：“<A HREF='../人物/山神.html' class='wise-wiki-link user-link-people' title='山神'>丈者</A>高姓？”<A HREF='../人物/山神.html' class='wise-wiki-link user-link-people' title='山神'>老叟</A>曰：“<A HREF='../人物/山神.html' class='wise-wiki-link user-link-people' title='山神'>老夫</A>久聞大國<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>隆名，幸得拜見。蠻方之人，多蒙<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>活命，皆感恩不淺。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問泉水之故，<A HREF='../人物/山神.html' class='wise-wiki-link user-link-people' title='山神'>老叟</A>答曰：“軍所飲水，乃啞泉之水也，飲之難言，數日而死。此泉之外，又有三泉：東南有一泉，其水至冷，人若飲水，咽喉無暖氣，身軀軟弱而死，名曰柔泉；正南有一泉，人若濺之在身，手足皆黑而死，名曰黑泉；西南有一泉，沸如熱湯，人若浴之，皮肉盡脫而死，名曰滅泉。敝處有此四泉，毒氣所聚，無藥可治，又煙瘴甚起，惟未、申、酉三個時辰可往來；餘者時辰，皆瘴氣密布，觸之即死。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“如此則蠻方不可平矣。蠻方不平，安能併吞吳、魏，再興漢室？有負<A HREF='../人物/劉備.html' class='wise-wiki-link user-link-people' title='劉備'>先帝</A>託孤之重，生不如死也！”<A HREF='../人物/山神.html' class='wise-wiki-link user-link-people' title='山神'>老叟</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>勿憂。<A HREF='../人物/山神.html' class='wise-wiki-link user-link-people' title='山神'>老夫</A>指引一處，可以解之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/山神.html' class='wise-wiki-link user-link-people' title='山神'>老丈</A>有何高見，望乞指教。”<A HREF='../人物/山神.html' class='wise-wiki-link user-link-people' title='山神'>老叟</A>曰：“此去正西數里，有一山谷，入內行二十里，有一溪名曰萬安溪。上有一<A HREF='../人物/孟節.html' class='wise-wiki-link user-link-people' title='孟節'>高士</A>，號為<A HREF='../人物/孟節.html' class='wise-wiki-link user-link-people' title='孟節'>萬安隱者</A>；<A HREF='../人物/孟節.html' class='wise-wiki-link user-link-people' title='孟節'>此人</A>不出溪有數十馀年矣。其草庵後有一泉，名安樂泉。人若中毒，汲其水飲之即愈。有人或生疥癩，或感瘴氣，於萬安溪內浴之，自然無事，更兼庵前有一等草，名曰薤葉芸香。人若口含一葉，則瘴氣不染。<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>可速往求之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>拜謝，問曰：“承<A HREF='../人物/山神.html' class='wise-wiki-link user-link-people' title='山神'>丈者</A>如此活命之德，感刻不勝。願聞高姓。”<A HREF='../人物/山神.html' class='wise-wiki-link user-link-people' title='山神'>老叟</A>入廟曰：“吾乃本處<A HREF='../人物/山神.html' class='wise-wiki-link user-link-people' title='山神'>山神</A>，奉<A HREF='../人物/馬援.html' class='wise-wiki-link user-link-people' title='馬援'>伏波將軍</A>之命，特來指引。”言訖、喝開廟後石壁而入。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>驚訝不已，再拜廟神，尋舊路上車，回到大寨。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>備信香、禮物，引<A HREF='../人物/王平.html' class='wise-wiki-link user-link-people' title='王平'>王平</A>及眾啞軍，連夜望<A HREF='../人物/山神.html' class='wise-wiki-link user-link-people' title='山神'>山神</A>所言去處，迤邐而進。入山谷小徑，約行二十餘里，但見長松大柏，茂竹奇花，環繞一莊；籬落之中，有數間茅屋，聞得馨香噴鼻。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，到莊前扣戶，有一小童出。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>方欲通姓名，早有<A HREF='../人物/孟節.html' class='wise-wiki-link user-link-people' title='孟節'>一人</A>，竹冠草履，白袍皂絛，碧眼黃發，忻然出曰：“來者莫非漢<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>否？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“<A HREF='../人物/孟節.html' class='wise-wiki-link user-link-people' title='孟節'>高士</A>何以知之？”<A HREF='../人物/孟節.html' class='wise-wiki-link user-link-people' title='孟節'>隱者</A>曰：“久聞<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>大纛南征，安得不知！”遂邀<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入草堂。禮畢，分賓主坐定。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>告曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>受<A HREF='../人物/劉備.html' class='wise-wiki-link user-link-people' title='劉備'>昭烈皇帝</A><A HREF='085.html' class='wise-wiki-link user-link-chapter' title='第八十五回　劉先主遺詔託孤兒　諸葛亮安居平五路'>託孤之重</A>，今承嗣君聖旨，領大軍至此，欲服蠻邦，使歸王化。不期<A HREF='../人物/孟獲.html' class='wise-wiki-link user-link-people' title='孟獲'>孟獲</A>潛入洞中，軍士誤飲啞泉之水。夜來蒙<A HREF='../人物/馬援.html' class='wise-wiki-link user-link-people' title='馬援'>伏波將軍</A>顯聖，言<A HREF='../人物/孟節.html' class='wise-wiki-link user-link-people' title='孟節'>高士</A>有藥泉，可以治之。望乞矜念，賜神水以救眾兵殘生。”<A HREF='../人物/孟節.html' class='wise-wiki-link user-link-people' title='孟節'>隱者</A>曰：“量<A HREF='../人物/孟節.html' class='wise-wiki-link user-link-people' title='孟節'>老夫</A>山野廢人，何勞<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>枉駕。此泉就在庵後。”教取來飲。</P>
<P class=wise-wiki>於是童子引<A HREF='../人物/王平.html' class='wise-wiki-link user-link-people' title='王平'>王平</A>等一起啞軍，來到溪邊，汲水飲之；隨即吐出惡涎，便能言語。童子又引眾軍到萬安溪中沐浴。 <A HREF='../人物/孟節.html' class='wise-wiki-link user-link-people' title='孟節'>隱者</A>於庵中進柏子茶、松花菜，以待<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。</P>
<P class=wise-wiki><A HREF='../人物/孟節.html' class='wise-wiki-link user-link-people' title='孟節'>隱者</A>告曰：“此間蠻洞多毒蛇惡蠍，柳花飄入溪泉之間，水不可飲；但掘地為泉，汲水飲之方可。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>求薤葉芸香，<A HREF='../人物/孟節.html' class='wise-wiki-link user-link-people' title='孟節'>隱者</A>令眾軍盡意採取：“各人口含一葉，自然瘴氣不侵。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>拜求<A HREF='../人物/孟節.html' class='wise-wiki-link user-link-people' title='孟節'>隱者</A>姓名，<A HREF='../人物/孟節.html' class='wise-wiki-link user-link-people' title='孟節'>隱者</A>笑曰：“某乃<A HREF='../人物/孟獲.html' class='wise-wiki-link user-link-people' title='孟獲'>孟獲</A>之兄<A HREF='../人物/孟節.html' class='wise-wiki-link user-link-people' title='孟節'>孟節</A>是也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>愕然。 <A HREF='../人物/孟節.html' class='wise-wiki-link user-link-people' title='孟節'>隱者</A>又曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>休疑，容伸片言：某一父母所生三人：長即老夫<A HREF='../人物/孟節.html' class='wise-wiki-link user-link-people' title='孟節'>孟節</A>，次<A HREF='../人物/孟獲.html' class='wise-wiki-link user-link-people' title='孟獲'>孟獲</A>，又次<A HREF='../人物/孟優.html' class='wise-wiki-link user-link-people' title='孟優'>孟優</A>。父母皆亡。<A HREF='../人物/孟獲.html' class='wise-wiki-link user-link-people' title='孟獲'>二弟</A>強惡，不歸王化。<A HREF='../人物/孟節.html' class='wise-wiki-link user-link-people' title='孟節'>某</A>屢諫不從，故更名改姓，隱居於此。今<A HREF='../人物/孟獲.html' class='wise-wiki-link user-link-people' title='孟獲'>辱弟</A>造反，又勞<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>深入不毛之地，如此生受，<A HREF='../人物/孟節.html' class='wise-wiki-link user-link-people' title='孟節'>孟節</A>合該萬死，故先於<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之前請罪。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>歎曰：“方信<A HREF='../人物/柳下蹠.html' class='wise-wiki-link user-link-people' title='柳下蹠'>盜跖</A>、<A HREF='../人物/柳下惠.html' class='wise-wiki-link user-link-people' title='柳下惠'>下惠</A>之事，今亦有之。”遂與<A HREF='../人物/孟節.html' class='wise-wiki-link user-link-people' title='孟節'>孟節</A>曰：“吾申奏<A HREF='../人物/劉禪.html' class='wise-wiki-link user-link-people' title='劉禪'>天子</A>，立<A HREF='../人物/孟節.html' class='wise-wiki-link user-link-people' title='孟節'>公</A>為王，可乎？”<A HREF='../人物/孟節.html' class='wise-wiki-link user-link-people' title='孟節'>節</A>曰：“為嫌功名而逃於此，豈復有貪富貴之意！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃具金帛贈之。 <A HREF='../人物/孟節.html' class='wise-wiki-link user-link-people' title='孟節'>孟節</A>堅辭不受。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>嗟嘆不已，拜別而回。後人有詩曰：</P>
<DIV class='wise-wiki-p user-poem'><P class='wise-wiki user-poem'>高士幽棲獨閉關，</P>
<P class='wise-wiki user-poem'>武侯曾此破諸蠻。</P>
<P class='wise-wiki user-poem'>至今古木無人境，</P>
<P class='wise-wiki user-poem'>猶有寒煙鎖舊山。</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回到大寨之中，令軍士掘地取水。掘下二十餘丈，並無滴水；凡掘十餘處，皆是如此。軍心驚慌。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>夜半焚香告天曰：</P>
<DIV class='wise-wiki-p user-letter'><P class='wise-wiki user-letter'>“臣<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>不才，仰承大漢之福，受命平蠻。今途中乏水，軍馬枯渴。倘上天不絕大漢，即賜甘泉！若氣運已終，臣<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>等願死於此處！”</P></DIV>
<P class=wise-wiki>是夜祝罷，平明視之，皆得滿井甘泉。後人有詩曰：</P>
<DIV class='wise-wiki-p user-poem'><P class='wise-wiki user-poem'>為國平蠻統大兵，</P>
<P class='wise-wiki user-poem'>心存正道合神明。</P>
<P class='wise-wiki user-poem'>耿恭拜井甘泉出，</P>
<P class='wise-wiki user-poem'>諸葛虔誠水夜生。</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>軍馬既得甘泉，遂安然由小徑直入禿龍洞前下寨。蠻兵探知，來報<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“蜀兵不染瘴疫之氣，又無枯渴之患，諸泉皆不應。”<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>聞知不信，自與<A HREF='../人物/孟獲.html' class='wise-wiki-link user-link-people' title='孟獲'>孟獲</A>來高山望之。只見蜀兵安然無事，大桶小擔，搬運水漿，飲馬造飯。 <A HREF='../人物/朵思大王.html' class='wise-wiki-link user-link-people' title='朵思大王'>朵思</A>見之，毛髮聳然，回顧<A HREF='../人物/孟獲.html' class='wise-wiki-link user-link-people' title='孟獲'>孟獲</A>曰：“此乃神兵也！”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“吾兄弟二人與蜀兵決一死戰，就殞於軍前，安肯束手受縛！”<A HREF='../人物/朵思大王.html' class='wise-wiki-link user-link-people' title='朵思大王'>朵思</A>曰：“若<A HREF='../人物/孟獲.html' class='wise-wiki-link user-link-people' title='孟獲'>大王</A>兵敗，吾妻子亦休矣。當殺牛宰馬，大賞洞丁，不避水火，直衝蜀寨，方可得勝。”</P>
<P class=wise-wiki>於是大賞蠻兵。正欲起程，忽報洞後迤西銀冶洞二十一洞主<A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>引三萬兵來助戰。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>大喜曰：“鄰兵助我，<A HREF='../人物/孟獲.html' class='wise-wiki-link user-link-people' title='孟獲'>我</A>必勝矣！”即與<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>出洞迎接。 <A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>引兵入曰：“<A HREF='../人物/楊鋒.html' class='wise-wiki-link user-link-people' title='楊鋒'>吾</A>有精兵三萬，皆披鐵甲，能飛山越嶺，足以敵蜀兵百萬；我有五子，皆武藝足備。願助<A HREF='../人物/孟獲.html' class='wise-wiki-link user-link-people' title='孟獲'>大王</A>。”<A HREF='../人物/楊鋒.html' class='wise-wiki-link user-link-people' title='楊鋒'>鋒</A>令五子入拜，皆彪軀虎體，威風抖擻。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>大喜，遂設席相待<A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>父子。酒至半酣，<A HREF='../人物/楊鋒.html' class='wise-wiki-link user-link-people' title='楊鋒'>鋒</A>曰：“軍中少樂，吾隨軍有蠻姑，善舞刀牌，以助一笑。”<A HREF='../人物/孟獲.html' class='wise-wiki-link user-link-people' title='孟獲'>獲</A>忻然從之。</P>
<P class=wise-wiki>須臾，數十蠻姑，皆披髮跣足，從帳外舞跳而入，群蠻拍手以歌和之。 <A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>令二子把盞。二子舉杯詣<A HREF='../人物/孟獲.html' class='wise-wiki-link user-link-people' title='孟獲'>孟獲</A>、<A HREF='../人物/孟優.html' class='wise-wiki-link user-link-people' title='孟優'>孟優</A>前。二人接杯，方欲飲酒，<A HREF='../人物/楊鋒.html' class='wise-wiki-link user-link-people' title='楊鋒'>鋒</A>大喝一聲，二子早將<A HREF='../人物/孟獲.html' class='wise-wiki-link user-link-people' title='孟獲'>孟獲</A>、<A HREF='../人物/孟優.html' class='wise-wiki-link user-link-people' title='孟優'>孟優</A>執下座來。 <A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>卻待要走，已被<A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>擒了。蠻姑橫截於帳上，誰敢近前。 <A HREF='../人物/孟獲.html' class='wise-wiki-link user-link-people' title='孟獲'>獲</A>曰：“免死狐悲，物傷其類。<A HREF='../人物/孟獲.html' class='wise-wiki-link user-link-people' title='孟獲'>吾</A>與汝皆是各洞之主，往日無冤，何故害<A HREF='../人物/孟獲.html' class='wise-wiki-link user-link-people' title='孟獲'>我</A>？”<A HREF='../人物/楊鋒.html' class='wise-wiki-link user-link-people' title='楊鋒'>鋒</A>曰：“吾兄弟子侄皆感<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>活命之恩，無可以報。今<A HREF='../人物/孟獲.html' class='wise-wiki-link user-link-people' title='孟獲'>汝</A>反叛，何不擒獻！”　　</P>
<P class=wise-wiki>於是各洞蠻兵，皆走回本鄉。 <A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>將<A HREF='../人物/孟獲.html' class='wise-wiki-link user-link-people' title='孟獲'>孟獲</A>、<A HREF='../人物/孟優.html' class='wise-wiki-link user-link-people' title='孟優'>孟優</A>、<A HREF='../人物/朵思大王.html' class='wise-wiki-link user-link-people' title='朵思大王'>朵思</A>等解赴<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>寨來。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令入，<A HREF='../人物/楊鋒.html' class='wise-wiki-link user-link-people' title='楊鋒'>楊鋒</A>等拜於帳下曰：“某等子侄皆感<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>恩德，故擒<A HREF='../人物/孟獲.html' class='wise-wiki-link user-link-people' title='孟獲'>孟獲</A>、<A HREF='../人物/孟優.html' class='wise-wiki-link user-link-people' title='孟優'>孟優</A>等呈獻。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>重賞之，令驅<A HREF='../人物/孟獲.html' class='wise-wiki-link user-link-people' title='孟獲'>孟獲</A>入。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“<A HREF='../人物/孟獲.html' class='wise-wiki-link user-link-people' title='孟獲'>汝</A>今番心服乎？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“非<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>之能，乃吾洞中之人，自相殘害，以致如此。要殺便殺，只是不服！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/孟獲.html' class='wise-wiki-link user-link-people' title='孟獲'>汝</A>賺<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>入無水之地，更以啞泉、滅泉、黑泉、柔泉如此之毒，吾軍無恙，豈非天意乎？<A HREF='../人物/孟獲.html' class='wise-wiki-link user-link-people' title='孟獲'>汝</A>何如此執迷？”<A HREF='../人物/孟獲.html' class='wise-wiki-link user-link-people' title='孟獲'>獲</A>又曰：“吾祖居銀坑山中，有三江之險，重關之固。<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>若就彼擒之，<A HREF='../人物/孟獲.html' class='wise-wiki-link user-link-people' title='孟獲'>吾</A>當子子孫孫，傾心服事。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>再放<A HREF='../人物/孟獲.html' class='wise-wiki-link user-link-people' title='孟獲'>汝</A>回去，重整兵馬，與<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>共決勝負；如那時擒住，<A HREF='../人物/孟獲.html' class='wise-wiki-link user-link-people' title='孟獲'>汝</A>再不服，當滅九族。”叱左右去其縛，放起<A HREF='../人物/孟獲.html' class='wise-wiki-link user-link-people' title='孟獲'>孟獲</A>。 <A HREF='../人物/孟獲.html' class='wise-wiki-link user-link-people' title='孟獲'>獲</A>再拜而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又將<A HREF='../人物/孟優.html' class='wise-wiki-link user-link-people' title='孟優'>孟優</A>並<A HREF='../人物/朵思大王.html' class='wise-wiki-link user-link-people' title='朵思大王'>朵思大王</A>皆釋其縛，賜酒食壓驚。二人悚懼，不敢正視。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令鞍馬送回。正是：</P>
<DIV class='wise-wiki-p user-poem'><P class='wise-wiki user-poem'>深臨險地非容易，</P>
<P class='wise-wiki user-poem'>更展奇謀豈偶然！</P></DIV>
<P class=wise-wiki>未知<A HREF='../人物/孟獲.html' class='wise-wiki-link user-link-people' title='孟獲'>孟獲</A>整兵再來，勝負如何？且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='088.html' class='navigator'>上一頁</A></SPAN> <SPAN class='navigator'><A HREF='090.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01051秒。</DIV></BODY>
</HTML>