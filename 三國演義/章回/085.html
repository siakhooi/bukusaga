<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第八十五回　劉先主遺詔託孤兒　諸葛亮安居平五路 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='084.html' class='navigator'>上一頁</A></SPAN> <SPAN class='navigator'><A HREF='086.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第八十五回　劉先主遺詔託孤兒　諸葛亮安居平五路</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E5%A4%B7%E9%99%B5%E4%B9%8B%E6%88%98' class='wise-wiki-external-link user-external-link-wikipedia' title='維基：夷陵之戰'>維基：夷陵之戰</A>
</UL></DIV></FIELDSET>


<P class=wise-wiki>卻說章武二年夏六月，東吳<A HREF='../人物/陸遜.html' class='wise-wiki-link user-link-people' title='陸遜'>陸遜</A>，大破蜀兵於猇亭彝陵之地；<A HREF='../人物/劉備.html' class='wise-wiki-link user-link-people' title='劉備'>先主</A>奔回白帝城，<A HREF='../人物/趙雲.html' class='wise-wiki-link user-link-people' title='趙雲'>趙雲</A>引兵據守。忽<A HREF='../人物/馬良.html' class='wise-wiki-link user-link-people' title='馬良'>馬良</A>至，見大軍已敗，懊悔不及，將<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之言，奏知<A HREF='../人物/劉備.html' class='wise-wiki-link user-link-people' title='劉備'>先主</A>。 <A HREF='../人物/劉備.html' class='wise-wiki-link user-link-people' title='劉備'>先主</A>歎曰：“<A HREF='../人物/劉備.html' class='wise-wiki-link user-link-people' title='劉備'>朕</A>早聽<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之言，不致今日之敗！今有何面目復回成都見群臣乎！”遂傳旨就白帝城駐紮，將館驛改為永安宮。人報<A HREF='../人物/馮習.html' class='wise-wiki-link user-link-people' title='馮習'>馮習</A>、<A HREF='../人物/張南.html' class='wise-wiki-link user-link-people' title='張南'>張南</A>、<A HREF='../人物/傅彤.html' class='wise-wiki-link user-link-people' title='傅彤'>傅彤</A>、<A HREF='../人物/程畿.html' class='wise-wiki-link user-link-people' title='程畿'>程畿</A>、<A HREF='../人物/沙摩柯.html' class='wise-wiki-link user-link-people' title='沙摩柯'>沙摩柯</A>等皆歿於王事，<A HREF='../人物/劉備.html' class='wise-wiki-link user-link-people' title='劉備'>先主</A>傷感不已。又近臣奏稱：“<A HREF='../人物/黃權.html' class='wise-wiki-link user-link-people' title='黃權'>黃權</A>引江北之兵，降魏去了。<A HREF='../人物/劉備.html' class='wise-wiki-link user-link-people' title='劉備'>陛下</A>可將彼家屬送有司問罪。”<A HREF='../人物/劉備.html' class='wise-wiki-link user-link-people' title='劉備'>先主</A>曰：“<A HREF='../人物/黃權.html' class='wise-wiki-link user-link-people' title='黃權'>黃權</A>被吳兵隔斷在江北岸，欲歸無路，不得已降魏：是<A HREF='../人物/劉備.html' class='wise-wiki-link user-link-people' title='劉備'>朕</A>負<A HREF='../人物/黃權.html' class='wise-wiki-link user-link-people' title='黃權'>權</A>，非<A HREF='../人物/黃權.html' class='wise-wiki-link user-link-people' title='黃權'>權</A>負<A HREF='../人物/劉備.html' class='wise-wiki-link user-link-people' title='劉備'>朕</A>也。何必罪其家屬？”仍給祿米以養之。</P>
<P class=wise-wiki>卻說<A HREF='../人物/黃權.html' class='wise-wiki-link user-link-people' title='黃權'>黃權</A>降魏，諸將引見<A HREF='../人物/曹丕.html' class='wise-wiki-link user-link-people' title='曹丕'>曹丕</A>。 <A HREF='../人物/曹丕.html' class='wise-wiki-link user-link-people' title='曹丕'>丕</A>曰：“<A HREF='../人物/黃權.html' class='wise-wiki-link user-link-people' title='黃權'>卿</A>今降<A HREF='../人物/曹丕.html' class='wise-wiki-link user-link-people' title='曹丕'>朕</A>，欲追慕於<A HREF='../人物/陳平.html' class='wise-wiki-link user-link-people' title='陳平'>陳</A>、<A HREF='../人物/韓信.html' class='wise-wiki-link user-link-people' title='韓信'>韓</A>耶？”<A HREF='../人物/黃權.html' class='wise-wiki-link user-link-people' title='黃權'>權</A>泣而奏曰：“<A HREF='../人物/黃權.html' class='wise-wiki-link user-link-people' title='黃權'>臣</A>受<A HREF='../人物/劉備.html' class='wise-wiki-link user-link-people' title='劉備'>蜀帝</A>之恩殊遇甚厚，令<A HREF='../人物/黃權.html' class='wise-wiki-link user-link-people' title='黃權'>臣</A>督諸軍於江北，被<A HREF='../人物/陸遜.html' class='wise-wiki-link user-link-people' title='陸遜'>陸遜</A>絕斷。<A HREF='../人物/黃權.html' class='wise-wiki-link user-link-people' title='黃權'>臣</A>歸蜀無路，降吳不可，故來投<A HREF='../人物/曹丕.html' class='wise-wiki-link user-link-people' title='曹丕'>陛下</A>。敗軍之將，免死為幸，安敢追慕於古人耶？”<A HREF='../人物/曹丕.html' class='wise-wiki-link user-link-people' title='曹丕'>丕</A>大喜，遂拜<A HREF='../人物/黃權.html' class='wise-wiki-link user-link-people' title='黃權'>黃權</A>為鎮南將軍。 <A HREF='../人物/黃權.html' class='wise-wiki-link user-link-people' title='黃權'>權</A>堅辭不受。忽近臣奏曰：“有細作人自蜀中來，說<A HREF='../人物/劉備.html' class='wise-wiki-link user-link-people' title='劉備'>蜀主</A>將<A HREF='../人物/黃權.html' class='wise-wiki-link user-link-people' title='黃權'>黃權</A>家屬盡皆誅戮。”<A HREF='../人物/黃權.html' class='wise-wiki-link user-link-people' title='黃權'>權</A>曰：“<A HREF='../人物/黃權.html' class='wise-wiki-link user-link-people' title='黃權'>臣</A>與<A HREF='../人物/劉備.html' class='wise-wiki-link user-link-people' title='劉備'>蜀主</A>，推誠相信，知<A HREF='../人物/黃權.html' class='wise-wiki-link user-link-people' title='黃權'>臣</A>本心，必不肯殺<A HREF='../人物/黃權.html' class='wise-wiki-link user-link-people' title='黃權'>臣</A>之家小也。”<A HREF='../人物/曹丕.html' class='wise-wiki-link user-link-people' title='曹丕'>丕</A>然之。後人有詩責<A HREF='../人物/黃權.html' class='wise-wiki-link user-link-people' title='黃權'>黃權</A>曰：</P>
<DIV class='wise-wiki-p user-poem'><P class='wise-wiki user-poem'>降吳不可卻降曹，</P>
<P class='wise-wiki user-poem'>忠義安能事兩朝？</P>
<P class='wise-wiki user-poem'>堪嘆黃權惜一死，</P>
<P class='wise-wiki user-poem'>紫陽書法不輕饒。</P></DIV>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>曹丕</A>問<A HREF='../人物/賈詡.html' class='wise-wiki-link user-link-people' title='賈詡'>賈詡</A>曰：“<A HREF='../人物/曹丕.html' class='wise-wiki-link user-link-people' title='曹丕'>朕</A>欲一統天下：先取蜀乎？先取吳乎？”<A HREF='../人物/賈詡.html' class='wise-wiki-link user-link-people' title='賈詡'>詡</A>曰：“<A HREF='../人物/劉備.html' class='wise-wiki-link user-link-people' title='劉備'>劉備</A>雄才，更兼<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>善能治國；東吳<A HREF='../人物/孫權.html' class='wise-wiki-link user-link-people' title='孫權'>孫權</A>，能識虛實，<A HREF='../人物/陸遜.html' class='wise-wiki-link user-link-people' title='陸遜'>陸遜</A>見屯兵於險要隔江泛湖，皆難卒謀。以<A HREF='../人物/賈詡.html' class='wise-wiki-link user-link-people' title='賈詡'>臣</A>觀之，諸將之中，皆無<A HREF='../人物/孫權.html' class='wise-wiki-link user-link-people' title='孫權'>孫權</A>、<A HREF='../人物/劉備.html' class='wise-wiki-link user-link-people' title='劉備'>劉備</A>敵手。雖以<A HREF='../人物/曹丕.html' class='wise-wiki-link user-link-people' title='曹丕'>陛下</A>天威臨之，亦未見萬全之勢也。只可持守，以待二國之變。”</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>丕</A>曰：“<A HREF='../人物/曹丕.html' class='wise-wiki-link user-link-people' title='曹丕'>朕</A>已遣三路大兵伐吳，安有不勝之理？”尚書<A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“近東吳<A HREF='../人物/陸遜.html' class='wise-wiki-link user-link-people' title='陸遜'>陸遜</A>，新破蜀兵七十萬，上下齊心，更有江湖之阻，不可卒制。”<A HREF='../人物/陸遜.html' class='wise-wiki-link user-link-people' title='陸遜'>陸遜</A>多謀，必有準備。 ”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“<A HREF='../人物/劉曄.html' class='wise-wiki-link user-link-people' title='劉曄'>卿</A>前勸<A HREF='../人物/曹丕.html' class='wise-wiki-link user-link-people' title='曹丕'>朕</A>伐吳，今又諫阻，何也？ ”<A HREF='../人物/劉曄.html' class='wise-wiki-link user-link-people' title='劉曄'>曄</A>曰：“時有不同也：昔東吳累敗於蜀，其勢頓挫，故可擊耳；今既獲全勝，銳氣百倍，未可攻也。 ”</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>丕</A>曰：“<A HREF='../人物/曹丕.html' class='wise-wiki-link user-link-people' title='曹丕'>朕</A>意已決，<A HREF='../人物/劉曄.html' class='wise-wiki-link user-link-people' title='劉曄'>卿</A>勿複言。”遂引御林軍親往接應三路兵馬。早有哨馬報說東吳已有準備：令<A HREF='../人物/呂範.html' class='wise-wiki-link user-link-people' title='呂範'>呂範</A>引兵拒住<A HREF='../人物/曹休.html' class='wise-wiki-link user-link-people' title='曹休'>曹休</A>，<A HREF='../人物/諸葛瑾.html' class='wise-wiki-link user-link-people' title='諸葛瑾'>諸葛瑾</A>引兵在南郡拒住<A HREF='../人物/曹真.html' class='wise-wiki-link user-link-people' title='曹真'>曹真</A>，<A HREF='../人物/朱桓.html' class='wise-wiki-link user-link-people' title='朱桓'>朱桓</A>引兵當住濡須以拒<A HREF='../人物/曹仁.html' class='wise-wiki-link user-link-people' title='曹仁'>曹仁</A>。 <A HREF='../人物/劉曄.html' class='wise-wiki-link user-link-people' title='劉曄'>劉曄</A>曰：“既有準備，去恐無益。”<A HREF='../人物/曹丕.html' class='wise-wiki-link user-link-people' title='曹丕'>丕</A>不從，引兵而去。</P>
<P class=wise-wiki>卻說吳將<A HREF='../人物/朱桓.html' class='wise-wiki-link user-link-people' title='朱桓'>朱桓</A>，年方二十七歲，極有膽略，<A HREF='../人物/孫權.html' class='wise-wiki-link user-link-people' title='孫權'>孫權</A>甚愛之；時督軍於濡須，聞<A HREF='../人物/曹仁.html' class='wise-wiki-link user-link-people' title='曹仁'>曹仁</A>引大軍去取羨溪，<A HREF='../人物/朱桓.html' class='wise-wiki-link user-link-people' title='朱桓'>桓</A>遂盡撥軍守把羨溪去了，止留五千騎守城。忽報<A HREF='../人物/曹仁.html' class='wise-wiki-link user-link-people' title='曹仁'>曹仁</A>令大將<A HREF='../人物/常雕.html' class='wise-wiki-link user-link-people' title='常雕'>常雕</A>同<A HREF='../人物/諸葛虔.html' class='wise-wiki-link user-link-people' title='諸葛虔'>諸葛虔</A>、<A HREF='../人物/王雙.html' class='wise-wiki-link user-link-people' title='王雙'>王雙</A>，引五万精兵飛奔濡須城來。眾軍皆有懼色。</P>
<P class=wise-wiki><A HREF='../人物/朱桓.html' class='wise-wiki-link user-link-people' title='朱桓'>桓</A>按劍而言曰：“勝負在將，不在兵之多寡。兵法雲：</P>
<DIV class='wise-wiki-p user-letter'><P class='wise-wiki user-letter'>‘客兵倍而主兵半者，主兵尚能勝於客兵。 ’</P></DIV>
<P class=wise-wiki>今<A HREF='../人物/曹仁.html' class='wise-wiki-link user-link-people' title='曹仁'>曹仁</A>千里跋涉，人馬疲困。 <A HREF='../人物/朱桓.html' class='wise-wiki-link user-link-people' title='朱桓'>吾</A>與汝等，共據高城，南臨大江，北背山險，以逸待勞，以主制客：以主制客；此乃百戰百勝之勢。雖<A HREF='../人物/曹丕.html' class='wise-wiki-link user-link-people' title='曹丕'>曹丕</A>自來，尚不足憂，況仁等耶？ ”於是傳令，教眾軍偃旗息鼓，只作無人守把之狀。</P>
<P class=wise-wiki>且說魏將先鋒<A HREF='../人物/常雕.html' class='wise-wiki-link user-link-people' title='常雕'>常雕</A>，領精兵來取濡須城，遙望城上並無軍馬。 <A HREF='../人物/常雕.html' class='wise-wiki-link user-link-people' title='常雕'>雕</A>催軍急進，離城不遠，一聲炮響，旌旗齊豎。 <A HREF='../人物/朱桓.html' class='wise-wiki-link user-link-people' title='朱桓'>朱桓</A>橫刀飛馬而出，直取<A HREF='../人物/常雕.html' class='wise-wiki-link user-link-people' title='常雕'>常雕</A>。戰不三合，被<A HREF='../人物/朱桓.html' class='wise-wiki-link user-link-people' title='朱桓'>桓</A>一刀斬<A HREF='../人物/常雕.html' class='wise-wiki-link user-link-people' title='常雕'>常雕</A>於馬下。吳兵乘勢衝殺一陣，魏兵大敗，死者無數。 <A HREF='../人物/朱桓.html' class='wise-wiki-link user-link-people' title='朱桓'>朱桓</A>大勝，得了無數旌旗軍器戰馬。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>領兵隨後到來，卻被吳兵從羨溪殺出。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>大敗而退，回見<A HREF='../人物/曹丕.html' class='wise-wiki-link user-link-people' title='曹丕'>魏主</A>，細奏大敗之事。 <A HREF='../人物/曹丕.html' class='wise-wiki-link user-link-people' title='曹丕'>丕</A>大驚。</P>
<P class=wise-wiki>正議之間，忽探馬報：“<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/夏侯尚.html' class='wise-wiki-link user-link-people' title='夏侯尚'>夏侯尚</A>圍了南郡，被<A HREF='../人物/陸遜.html' class='wise-wiki-link user-link-people' title='陸遜'>陸遜</A>伏兵於內，<A HREF='../人物/諸葛瑾.html' class='wise-wiki-link user-link-people' title='諸葛瑾'>諸葛瑾</A>伏兵於外，內外夾攻，因此大敗。”言未畢，忽探馬又報：“<A HREF='../人物/曹休.html' class='wise-wiki-link user-link-people' title='曹休'>曹休</A>亦被<A HREF='../人物/呂範.html' class='wise-wiki-link user-link-people' title='呂範'>呂範</A>殺敗。”<A HREF='../人物/曹丕.html' class='wise-wiki-link user-link-people' title='曹丕'>丕</A>聽知三路兵敗，乃喟然歎曰：“<A HREF='../人物/曹丕.html' class='wise-wiki-link user-link-people' title='曹丕'>朕</A>不聽<A HREF='../人物/賈詡.html' class='wise-wiki-link user-link-people' title='賈詡'>賈詡</A>、<A HREF='../人物/劉曄.html' class='wise-wiki-link user-link-people' title='劉曄'>劉曄</A>之言，果有此敗！”時值夏天，大疫流行，馬步軍十死六七，遂引軍回洛陽。吳、魏自此不和。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>先主</A>在永安宮染病不起，漸漸沈重。至章武三年夏四月，<A HREF='../人物/劉備.html' class='wise-wiki-link user-link-people' title='劉備'>先主</A>知病入四肢；又哭<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二弟，其病癒深，兩目昏花，厭見侍從之人；乃叱退左右，獨臥於龍榻之上。忽然陰風驟起，將燈吹搖，滅而復明。只見橙影之下，二人侍立。 <A HREF='../人物/劉備.html' class='wise-wiki-link user-link-people' title='劉備'>先主</A>怒曰；“<A HREF='../人物/劉備.html' class='wise-wiki-link user-link-people' title='劉備'>朕</A>心緒不寧，教汝等且退，何故又來！”叱之不退。 <A HREF='../人物/劉備.html' class='wise-wiki-link user-link-people' title='劉備'>先主</A>起而視之：上首乃<A HREF='../人物/關羽.html' class='wise-wiki-link user-link-people' title='關羽'>雲長</A>，下首乃<A HREF='../人物/張飛.html' class='wise-wiki-link user-link-people' title='張飛'>翼德</A>也。 <A HREF='../人物/劉備.html' class='wise-wiki-link user-link-people' title='劉備'>先主</A>大驚曰：“二弟原來尚在！”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“臣等非人，乃是鬼也。上帝以臣二人平生不失信義，皆敕命為神。<A HREF='../人物/劉備.html' class='wise-wiki-link user-link-people' title='劉備'>哥哥</A>與兄弟聚會不遠矣。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>先主</A>扯定大哭。忽然驚覺：二弟不見。即喚從人問之，時正三更。 <A HREF='../人物/劉備.html' class='wise-wiki-link user-link-people' title='劉備'>先主</A>歎曰：“<A HREF='../人物/劉備.html' class='wise-wiki-link user-link-people' title='劉備'>朕</A>不久於人世矣！”遂遣使往成都，請丞相<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>、尚書令<A HREF='../人物/李嚴.html' class='wise-wiki-link user-link-people' title='李嚴'>李嚴</A>等，星夜來永安宮，聽受遺命。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>等與<A HREF='../人物/劉備.html' class='wise-wiki-link user-link-people' title='劉備'>先主</A>次子魯王<A HREF='../人物/劉永.html' class='wise-wiki-link user-link-people' title='劉永'>劉永</A>、梁王<A HREF='../人物/劉理.html' class='wise-wiki-link user-link-people' title='劉理'>劉理</A>，來永安宮見<A HREF='../人物/劉備.html' class='wise-wiki-link user-link-people' title='劉備'>帝</A>，留太子<A HREF='../人物/劉禪.html' class='wise-wiki-link user-link-people' title='劉禪'>劉禪</A>守成都。且說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>到永安宮，見<A HREF='../人物/劉備.html' class='wise-wiki-link user-link-people' title='劉備'>先主</A>病危，慌忙拜伏於龍榻之下。 <A HREF='../人物/劉備.html' class='wise-wiki-link user-link-people' title='劉備'>先主</A>傳旨，請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>坐於龍榻之側，撫其背曰：“<A HREF='../人物/劉備.html' class='wise-wiki-link user-link-people' title='劉備'>朕</A>自得<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，幸成帝業；何期智識淺陋，不納<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之言，自取其敗。悔恨成疾，死在旦夕。”嗣子孱弱，不得不以大事相託。 ”言訖，淚流滿面。<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>亦涕泣曰：“願<A HREF='../人物/劉備.html' class='wise-wiki-link user-link-people' title='劉備'>陛下</A>善保龍體，以副天下之望！ ”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>先主</A>以目遍視，只見<A HREF='../人物/馬良.html' class='wise-wiki-link user-link-people' title='馬良'>馬良</A>之弟<A HREF='../人物/馬謖.html' class='wise-wiki-link user-link-people' title='馬謖'>馬謖</A>在傍，<A HREF='../人物/劉備.html' class='wise-wiki-link user-link-people' title='劉備'>先主</A>令且退。 <A HREF='../人物/馬謖.html' class='wise-wiki-link user-link-people' title='馬謖'>謖</A>退出，<A HREF='../人物/劉備.html' class='wise-wiki-link user-link-people' title='劉備'>先主</A>謂<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>觀<A HREF='../人物/馬謖.html' class='wise-wiki-link user-link-people' title='馬謖'>馬謖</A>之才何如？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/馬謖.html' class='wise-wiki-link user-link-people' title='馬謖'>此人</A>亦當世之英才也。”<A HREF='../人物/劉備.html' class='wise-wiki-link user-link-people' title='劉備'>先主</A>曰：“不然。<A HREF='../人物/劉備.html' class='wise-wiki-link user-link-people' title='劉備'>朕</A>觀<A HREF='../人物/馬謖.html' class='wise-wiki-link user-link-people' title='馬謖'>此人</A>，言過其實，不可大用。<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>宜深察之。”</P>
<P class=wise-wiki>分付畢，傳旨召諸臣入殿，取紙筆寫了遺詔，遞與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>而歎曰：“<A HREF='../人物/劉備.html' class='wise-wiki-link user-link-people' title='劉備'>朕</A>不讀書，粗知大略。聖人云：‘鳥之將死，其鳴也哀；人之將死，其言也善。’<A HREF='../人物/劉備.html' class='wise-wiki-link user-link-people' title='劉備'>朕</A>本待與卿等同滅曹賊，共扶漢室；不幸中道而別。煩<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>將詔付與太子<A HREF='../人物/劉禪.html' class='wise-wiki-link user-link-people' title='劉禪'>禪</A>，令勿以為常言。凡事更望<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之！”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>等泣拜於地曰：“願<A HREF='../人物/劉備.html' class='wise-wiki-link user-link-people' title='劉備'>陛下</A>將息龍體！臣等盡施犬馬之勞，以報<A HREF='../人物/劉備.html' class='wise-wiki-link user-link-people' title='劉備'>陛下</A>知遇之恩也。”<A HREF='../人物/劉備.html' class='wise-wiki-link user-link-people' title='劉備'>先主</A>命內侍扶起<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，一手掩淚，一手執其手，曰：“<A HREF='../人物/劉備.html' class='wise-wiki-link user-link-people' title='劉備'>朕</A>今死矣！有心腹之言相告！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“有何聖諭？”<A HREF='../人物/劉備.html' class='wise-wiki-link user-link-people' title='劉備'>先主</A>泣曰：“<A HREF='../人物/諸葛亮.html' class='wise-wiki-link user-link-people' title='諸葛亮'>君</A>才十倍<A HREF='../人物/曹丕.html' class='wise-wiki-link user-link-people' title='曹丕'>曹丕</A>，必能安邦定國，終定大事。若嗣子可輔，則輔之；如其不才，<A HREF='../人物/諸葛亮.html' class='wise-wiki-link user-link-people' title='諸葛亮'>君</A>可自為成都之主。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽畢，汗流遍體，手足失措，泣拜於地曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>安敢不竭股肱之力，效忠貞之節，繼之以死乎！”言訖，叩頭流血。 <A HREF='../人物/劉備.html' class='wise-wiki-link user-link-people' title='劉備'>先主</A>又請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>坐於榻上，喚魯王<A HREF='../人物/劉永.html' class='wise-wiki-link user-link-people' title='劉永'>劉永</A>、梁王<A HREF='../人物/劉理.html' class='wise-wiki-link user-link-people' title='劉理'>劉理</A>近前，分付曰：“爾等皆記<A HREF='../人物/劉備.html' class='wise-wiki-link user-link-people' title='劉備'>朕</A>言，<A HREF='../人物/劉備.html' class='wise-wiki-link user-link-people' title='劉備'>朕</A>亡之後，爾兄弟三人，皆以父事<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，不可怠慢。”言罷，遂命二王同拜<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。二王拜畢，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>雖肝腦塗地，安能報<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>知遇之恩</A>也！”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>先主</A>謂眾官曰：“<A HREF='../人物/劉備.html' class='wise-wiki-link user-link-people' title='劉備'>朕</A>已託孤於<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，令嗣子以父事之。卿等俱不可怠慢，以負<A HREF='../人物/劉備.html' class='wise-wiki-link user-link-people' title='劉備'>朕</A>望。”又囑<A HREF='../人物/趙雲.html' class='wise-wiki-link user-link-people' title='趙雲'>趙雲</A>曰：“<A HREF='../人物/劉備.html' class='wise-wiki-link user-link-people' title='劉備'>朕</A>與<A HREF='../人物/趙雲.html' class='wise-wiki-link user-link-people' title='趙雲'>卿</A>於患難之中，相從到今，不想於此地分別。<A HREF='../人物/趙雲.html' class='wise-wiki-link user-link-people' title='趙雲'>卿</A>可想<A HREF='../人物/劉備.html' class='wise-wiki-link user-link-people' title='劉備'>朕</A>故交，早晚看覷吾子，勿負<A HREF='../人物/劉備.html' class='wise-wiki-link user-link-people' title='劉備'>朕</A>言。”<A HREF='../人物/趙雲.html' class='wise-wiki-link user-link-people' title='趙雲'>雲</A>泣拜曰：“<A HREF='../人物/趙雲.html' class='wise-wiki-link user-link-people' title='趙雲'>臣</A>敢不效犬馬之勞！”<A HREF='../人物/劉備.html' class='wise-wiki-link user-link-people' title='劉備'>先主</A>又謂眾官曰：“卿等眾官，<A HREF='../人物/劉備.html' class='wise-wiki-link user-link-people' title='劉備'>朕</A>不能一一分囑，願皆自愛。”言畢，駕崩，壽六十三歲：時章武三年四月二十四日也。後<A HREF='../人物/杜甫.html' class='wise-wiki-link user-link-people' title='杜甫'>杜工部</A>有詩歎曰：</P>
<DIV class='wise-wiki-p user-poem'><P class='wise-wiki user-poem'>蜀主窺吳向三峽，崩年亦在永安宮。</P>
<P class='wise-wiki user-poem'>翠華想在空山外，玉殿虛無野室中。</P>
<P class='wise-wiki user-poem'>古廟杉松巢水鶴，歲時伏臘走村翁。</P>
<P class='wise-wiki user-poem'>武侯祠屋長鄰近，一體君臣祭祀同。</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>先主</A>駕崩，文武官僚，無不哀傷，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>率眾官奉梓宮還成都。太子<A HREF='../人物/劉禪.html' class='wise-wiki-link user-link-people' title='劉禪'>劉禪</A>出城迎接靈柩，安於正殿之內。舉哀行禮畢，開讀遺詔。詔曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/劉備.html' class='wise-wiki-link user-link-people' title='劉備'>朕</A>初得疾，但下痢耳；後轉生雜病，殆不自濟。 <A HREF='../人物/劉備.html' class='wise-wiki-link user-link-people' title='劉備'>朕</A>聞“人年五十，不稱夭壽”。今<A HREF='../人物/劉備.html' class='wise-wiki-link user-link-people' title='劉備'>朕</A>六十有餘，死復何恨。但以汝兄弟為念耳。勉之！勉之！勿以惡小而為之，勿以善小而不為。惟賢惟德可以服人；<A HREF='../人物/劉備.html' class='wise-wiki-link user-link-people' title='劉備'>汝父</A>德薄，不足效也。 <A HREF='../人物/劉備.html' class='wise-wiki-link user-link-people' title='劉備'>吾</A>亡之後，汝與<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>從事，事之如父，勿怠！勿忘！汝兄弟更求聞達，至囑！至囑！</P></DIV>
<P class=wise-wiki>群臣讀詔已畢。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“‘國不可一日無君’請立嗣君，以承漢統。”乃立太子<A HREF='../人物/劉禪.html' class='wise-wiki-link user-link-people' title='劉禪'>禪</A>即皇帝諡位，改元建興。加<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>為武鄉侯，領益州牧。葬<A HREF='../人物/劉備.html' class='wise-wiki-link user-link-people' title='劉備'>先主</A>於惠陵，諡曰<A HREF='../人物/劉備.html' class='wise-wiki-link user-link-people' title='劉備'>昭烈皇帝</A>。尊皇后<A HREF='../人物/穆皇后.html' class='wise-wiki-link user-link-people' title='穆皇后'>吳氏</A>為皇太后。 <A HREF='../人物/甘夫人.html' class='wise-wiki-link user-link-people' title='甘夫人'>甘夫人</A>為<A HREF='../人物/甘夫人.html' class='wise-wiki-link user-link-people' title='甘夫人'>昭烈皇后</A>。 <A HREF='../人物/糜夫人.html' class='wise-wiki-link user-link-people' title='糜夫人'>糜夫人</A>亦追謚為皇后。升賞群臣，大郝天下。</P>
<P class=wise-wiki>早有魏軍探知此事，報入中原。近臣奏知<A HREF='../人物/曹丕.html' class='wise-wiki-link user-link-people' title='曹丕'>魏主</A>。 <A HREF='../人物/曹丕.html' class='wise-wiki-link user-link-people' title='曹丕'>曹丕</A>大喜曰：“<A HREF='../人物/劉備.html' class='wise-wiki-link user-link-people' title='劉備'>劉備</A>已亡，<A HREF='../人物/曹丕.html' class='wise-wiki-link user-link-people' title='曹丕'>朕</A>無憂矣。何不乘其國中無主，起兵伐之？”<A HREF='../人物/賈詡.html' class='wise-wiki-link user-link-people' title='賈詡'>賈詡</A>諫曰：“<A HREF='../人物/劉備.html' class='wise-wiki-link user-link-people' title='劉備'>劉備</A>亡，必託孤於<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>。<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>感<A HREF='../人物/劉備.html' class='wise-wiki-link user-link-people' title='劉備'>備</A>知遇之恩，必傾心竭力，扶持嗣主。<A HREF='../人物/曹丕.html' class='wise-wiki-link user-link-people' title='曹丕'>陛下</A>不可倉卒伐之。”</P>
<P class=wise-wiki>正言間，忽<A HREF='../人物/司馬懿.html' class='wise-wiki-link user-link-people' title='司馬懿'>一人</A>從班部中奮然而出曰：“不乘此時進兵，更待何時？”眾視之，乃<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>也。 <A HREF='../人物/曹丕.html' class='wise-wiki-link user-link-people' title='曹丕'>丕</A>大喜，遂問計於<A HREF='../人物/司馬懿.html' class='wise-wiki-link user-link-people' title='司馬懿'>懿</A>。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“若只起中國之兵，急難取勝。須用五路大兵，四面夾攻，令<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>首尾不能救應，然後可圖。”</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>丕</A>問何五路？ <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“可修書一封，差使往遼東鮮卑國，見國王<A HREF='../人物/軻比能.html' class='wise-wiki-link user-link-people' title='軻比能'>軻比能</A>，賂以金帛，令起遼西羌兵十萬，先從旱路取西平關：此一路也。再修書遣使齎官誥賞賜，直入南蠻見蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>，令起兵十萬，攻打益州、永昌、牂牁、越雋四郡，以擊西川之南：此二路也。再遣使入吳修好，許以割地，令<A HREF='../人物/孫權.html' class='wise-wiki-link user-link-people' title='孫權'>孫權</A>起兵十萬，攻兩川夾口，徑取涪城：此三路也。又可遣使至降將<A HREF='../人物/孟達.html' class='wise-wiki-link user-link-people' title='孟達'>孟達</A>處，起上庸兵十萬，西攻漢中：此四路也。然後命大將軍<A HREF='../人物/曹真.html' class='wise-wiki-link user-link-people' title='曹真'>曹真</A>為大都督，提兵十萬，由京兆徑出陽平關取西川：此五路也。共大兵五十萬，五路並進。<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>便有<A HREF='../人物/姜子牙.html' class='wise-wiki-link user-link-people' title='姜子牙'>呂望</A>之才，安能當此乎？”</P>
<P class=wise-wiki><A HREF='../人物/曹丕.html' class='wise-wiki-link user-link-people' title='曹丕'>丕</A>大喜，隨即密遣能言官四員為使前去；又命<A HREF='../人物/曹真.html' class='wise-wiki-link user-link-people' title='曹真'>曹真</A>為大都督，領兵十萬，迳取陽平關。此時<A HREF='../人物/張遼.html' class='wise-wiki-link user-link-people' title='張遼'>張遼</A>等一班舊將，皆封列侯，俱在冀、徐、青及合淝等處，據守關津隘口，故不復調用。卻說蜀漢後主<A HREF='../人物/劉禪.html' class='wise-wiki-link user-link-people' title='劉禪'>劉禪</A>，自即位以來，舊臣多有病亡者，不能細說。凡一應朝廷、選法、錢糧、詞訟等事，皆聽<A HREF='../人物/諸葛亮.html' class='wise-wiki-link user-link-people' title='諸葛亮'>諸葛丞相</A>裁處。時<A HREF='../人物/劉禪.html' class='wise-wiki-link user-link-people' title='劉禪'>後主</A>未立皇后。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>與群臣上言曰：“故車騎將軍<A HREF='../人物/張飛.html' class='wise-wiki-link user-link-people' title='張飛'>張飛</A>之<A HREF='../人物/敬哀皇后.html' class='wise-wiki-link user-link-people' title='敬哀皇后'>女</A>甚賢，年十七歲，可納為<A HREF='../人物/敬哀皇后.html' class='wise-wiki-link user-link-people' title='敬哀皇后'>正宮皇后</A>。”<A HREF='../人物/劉禪.html' class='wise-wiki-link user-link-people' title='劉禪'>後主</A>即納之。</P>
<P class=wise-wiki>建興元年秋八月，忽有邊報說：“魏調五路大兵，來取西川：第一路，<A HREF='../人物/曹真.html' class='wise-wiki-link user-link-people' title='曹真'>曹真</A>為大都督，起兵十萬，取陽平關；第二路，乃反將<A HREF='../人物/孟達.html' class='wise-wiki-link user-link-people' title='孟達'>孟達</A>，起上庸兵十萬，犯漢中；第三路，乃東吳<A HREF='../人物/孫權.html' class='wise-wiki-link user-link-people' title='孫權'>孫權</A>，起精兵十萬，取峽口入川；第四路，乃蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>，起蠻兵十萬，犯益州四郡；第五路，乃番王<A HREF='../人物/軻比能.html' class='wise-wiki-link user-link-people' title='軻比能'>軻比能</A>，起羌兵十萬，犯西平關－此五路軍馬，甚是利害。已先報知<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>不知為何，數日不出視事。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>聽罷大驚，即差近侍齎旨，宣召<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入朝。使命去了半日，“回報丞相府下人言，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>染病不出。”<A HREF='../人物/劉禪.html' class='wise-wiki-link user-link-people' title='劉禪'>後主</A>轉慌；次日，又命黃門侍郎<A HREF='../人物/董允.html' class='wise-wiki-link user-link-people' title='董允'>董允</A>、諫議大夫<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>，去<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>臥榻前，告此大事。 <A HREF='../人物/董允.html' class='wise-wiki-link user-link-people' title='董允'>董</A>、<A HREF='../人物/杜瓊.html' class='wise-wiki-link user-link-people' title='杜瓊'>杜</A>二人，到丞相府前，皆不得入。 <A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>曰：“<A HREF='../人物/劉備.html' class='wise-wiki-link user-link-people' title='劉備'>先帝</A>託孤於<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，今<A HREF='../人物/劉禪.html' class='wise-wiki-link user-link-people' title='劉禪'>主上</A>初豋寶位，被<A HREF='../人物/曹丕.html' class='wise-wiki-link user-link-people' title='曹丕'>曹丕</A>五路兵犯境，軍情至急，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何故推病不出？”良久，門吏傳<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>令，言：“病體稍可，明早出都堂議事。”<A HREF='../人物/董允.html' class='wise-wiki-link user-link-people' title='董允'>董</A>、<A HREF='../人物/杜瓊.html' class='wise-wiki-link user-link-people' title='杜瓊'>杜</A>二人嘆息而回。</P>
<P class=wise-wiki>次日，多官又來丞相府前伺侯。從早至晚，又不見出。眾官惶惶，只得散去。 <A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>入奏<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“請<A HREF='../人物/劉禪.html' class='wise-wiki-link user-link-people' title='劉禪'>陛下</A>聖駕，親往丞相府問計。”<A HREF='../人物/劉禪.html' class='wise-wiki-link user-link-people' title='劉禪'>後主</A>即引多官入宮，啟<A HREF='../人物/穆皇后.html' class='wise-wiki-link user-link-people' title='穆皇后'>皇太后</A>。 <A HREF='../人物/穆皇后.html' class='wise-wiki-link user-link-people' title='穆皇后'>太后</A>大驚，曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何故如此？有負<A HREF='../人物/劉備.html' class='wise-wiki-link user-link-people' title='劉備'>先帝</A>委託之情也！我當自往。”<A HREF='../人物/董允.html' class='wise-wiki-link user-link-people' title='董允'>董允</A>奏曰：“<A HREF='../人物/穆皇后.html' class='wise-wiki-link user-link-people' title='穆皇后'>娘娘</A>未可輕往。<A HREF='../人物/董允.html' class='wise-wiki-link user-link-people' title='董允'>臣</A>料<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>必有有高明之見。且待<A HREF='../人物/劉禪.html' class='wise-wiki-link user-link-people' title='劉禪'>主上</A>先往。如困怠慢，請<A HREF='../人物/穆皇后.html' class='wise-wiki-link user-link-people' title='穆皇后'>娘娘</A>於太廟中，召<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>問之未遲。”<A HREF='../人物/穆皇后.html' class='wise-wiki-link user-link-people' title='穆皇后'>太后</A>依奏。</P>
<P class=wise-wiki>次日，<A HREF='../人物/劉禪.html' class='wise-wiki-link user-link-people' title='劉禪'>後主</A>車駕親至相府。門吏見駕到，慌忙拜伏於地而迎。 <A HREF='../人物/劉禪.html' class='wise-wiki-link user-link-people' title='劉禪'>後主</A>問曰；“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>在何處？”門吏曰：“不知在何處。只有<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>鈞旨，教擋住百官，勿得輒入。”<A HREF='../人物/劉禪.html' class='wise-wiki-link user-link-people' title='劉禪'>後主</A>乃下車步行，獨進第三重門，見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>獨倚竹杖，在小池邊觀魚。 <A HREF='../人物/劉禪.html' class='wise-wiki-link user-link-people' title='劉禪'>後主</A>在後立久，乃徐徐而言曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>安樂否？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回顧，見是<A HREF='../人物/劉禪.html' class='wise-wiki-link user-link-people' title='劉禪'>後主</A>，慌忙棄杖，拜伏於地曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>該萬死！”<A HREF='../人物/劉禪.html' class='wise-wiki-link user-link-people' title='劉禪'>後主</A>扶起，問曰；“今<A HREF='../人物/曹丕.html' class='wise-wiki-link user-link-people' title='曹丕'>曹丕</A>分兵五路，犯境甚急，<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>緣何不肯出府視事？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑，扶<A HREF='../人物/劉禪.html' class='wise-wiki-link user-link-people' title='劉禪'>後主</A>入內室坐定，奏曰：“五路兵至，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>安得不知？<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>非觀魚，有所思也。”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“如之奈何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“羌王<A HREF='../人物/軻比能.html' class='wise-wiki-link user-link-people' title='軻比能'>軻比能</A>，蠻王<A HREF='../人物/孟獲.html' class='wise-wiki-link user-link-people' title='孟獲'>孟獲</A>，反將<A HREF='../人物/孟達.html' class='wise-wiki-link user-link-people' title='孟達'>孟達</A>，魏將<A HREF='../人物/曹真.html' class='wise-wiki-link user-link-people' title='曹真'>曹真</A>：此四路兵，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>已皆退去了也。止有<A HREF='../人物/孫權.html' class='wise-wiki-link user-link-people' title='孫權'>孫權</A>這一路兵，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>已有退兵之計，但須一能言之人為使。因未得其人，故熟思之。<A HREF='../人物/劉禪.html' class='wise-wiki-link user-link-people' title='劉禪'>陛下</A>何必憂乎？”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>聽罷，又驚又喜，曰：“<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>果有鬼神不測之機也！願聞退兵之策。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>先帝</A>以<A HREF='../人物/劉禪.html' class='wise-wiki-link user-link-people' title='劉禪'>陛下</A>付託與<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>安敢旦夕怠慢？成都眾官，皆不曉兵法之妙，貴在使人不測，豈可洩漏於人？<A HREF='../人物/諸葛亮.html' class='wise-wiki-link user-link-people' title='諸葛亮'>老臣</A>先知西番國王<A HREF='../人物/軻比能.html' class='wise-wiki-link user-link-people' title='軻比能'>軻比能</A>，引兵犯西平關；<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>料<A HREF='../人物/馬超.html' class='wise-wiki-link user-link-people' title='馬超'>馬超</A>積祖西川人氏，素得羌人之心，羌人以<A HREF='../人物/馬超.html' class='wise-wiki-link user-link-people' title='馬超'>超</A>為神威大將軍；<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>已先遣一人，星夜馳檄，令<A HREF='../人物/馬超.html' class='wise-wiki-link user-link-people' title='馬超'>馬超</A>緊守西平關，伏四路奇兵，每日交換，以兵拒之：此一路不必憂矣。又南蠻<A HREF='../人物/孟獲.html' class='wise-wiki-link user-link-people' title='孟獲'>孟獲</A>，兵犯四邵，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>亦飛檄遣<A HREF='../人物/魏延.html' class='wise-wiki-link user-link-people' title='魏延'>魏延</A>領一軍左出右入，右出左入，為疑兵之計；蠻兵惟勇力，其心多疑，若見疑兵，必不敢進：此一路又不足憂矣。又知<A HREF='../人物/孟達.html' class='wise-wiki-link user-link-people' title='孟達'>孟達</A>引兵出漢中；<A HREF='../人物/孟達.html' class='wise-wiki-link user-link-people' title='孟達'>孟達</A>與<A HREF='../人物/李嚴.html' class='wise-wiki-link user-link-people' title='李嚴'>李嚴</A>曾結生死之交；<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>回成都時，留<A HREF='../人物/李嚴.html' class='wise-wiki-link user-link-people' title='李嚴'>李嚴</A>守永安宮；<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>已作一書，只做<A HREF='../人物/李嚴.html' class='wise-wiki-link user-link-people' title='李嚴'>李嚴</A>親筆，令人送與<A HREF='../人物/孟達.html' class='wise-wiki-link user-link-people' title='孟達'>孟達</A>；<A HREF='../人物/孟達.html' class='wise-wiki-link user-link-people' title='孟達'>達</A>必然推病不出，以慢軍心：此一路又不足憂矣。又知<A HREF='../人物/曹真.html' class='wise-wiki-link user-link-people' title='曹真'>曹真</A>引兵犯陽平關；此地險峻，可以保守，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>已調<A HREF='../人物/趙雲.html' class='wise-wiki-link user-link-people' title='趙雲'>趙雲</A>引一軍守把關隘，並不出戰；<A HREF='../人物/曹真.html' class='wise-wiki-link user-link-people' title='曹真'>曹真</A>若見我軍不出，不久自退矣。”</P>
<P class=wise-wiki>“此四路兵俱不足憂。<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>尚恐不能全保，又密調<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>二將，各引兵三萬，屯於緊要之處，為各路救應。此數處調遣之事，皆不曾經由成都，故無人知覺。只有東吳這一路兵，未必便動：如見四路兵勝，川中危急，必來相攻；若四路不濟，安肯動乎？<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>料<A HREF='../人物/孫權.html' class='wise-wiki-link user-link-people' title='孫權'>孫權</A>想<A HREF='../人物/曹丕.html' class='wise-wiki-link user-link-people' title='曹丕'>曹丕</A>三路侵吳之怨，必不肯從其言。雖然如此，須用一舌辯之士，迳往東吳，以利害說之，則先退東吳；其四路之兵，何足憂乎？但未得說吳之人，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>故躊躇。何勞<A HREF='../人物/劉禪.html' class='wise-wiki-link user-link-people' title='劉禪'>陛下</A>聖駕來臨？”<A HREF='../人物/劉禪.html' class='wise-wiki-link user-link-people' title='劉禪'>後主</A>曰：“<A HREF='../人物/穆皇后.html' class='wise-wiki-link user-link-people' title='穆皇后'>太后</A>亦欲來見<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>。今<A HREF='../人物/劉禪.html' class='wise-wiki-link user-link-people' title='劉禪'>朕</A>聞<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>之言，如夢初覺，復何憂哉！”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>與<A HREF='../人物/劉禪.html' class='wise-wiki-link user-link-people' title='劉禪'>後主</A>共飲數盃，送<A HREF='../人物/劉禪.html' class='wise-wiki-link user-link-people' title='劉禪'>後主</A>出府。眾官皆環立於門外，見<A HREF='../人物/劉禪.html' class='wise-wiki-link user-link-people' title='劉禪'>後主</A>面有喜色。 <A HREF='../人物/劉禪.html' class='wise-wiki-link user-link-people' title='劉禪'>後主</A>別了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，上御車回朝。眾皆疑惑不定。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>見眾官中，<A HREF='../人物/鄧芝.html' class='wise-wiki-link user-link-people' title='鄧芝'>一人</A>仰天而笑，面亦有喜色。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃義陽新野人：<A HREF='../人物/鄧芝.html' class='wise-wiki-link user-link-people' title='鄧芝'>姓鄧，名芝，字伯苗</A>；現為戶部尚書；漢司馬<A HREF='../人物/鄧禹.html' class='wise-wiki-link user-link-people' title='鄧禹'>鄧禹</A>之後。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>暗令人留住<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>。多官皆散。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>請<A HREF='../人物/鄧芝.html' class='wise-wiki-link user-link-people' title='鄧芝'>芝</A>到書院中，問<A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“今蜀、魏、吳鼎分三國，欲討二國，一統中興，當先伐何國？”<A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“以愚意論之，魏雖漢賊，其勢甚大，急難搖動，當徐徐緩圖。今<A HREF='../人物/劉禪.html' class='wise-wiki-link user-link-people' title='劉禪'>主上</A>初登寶位，民心未安，當與東吳連合結為唇齒，一洗<A HREF='../人物/劉備.html' class='wise-wiki-link user-link-people' title='劉備'>先帝</A>舊怨，此乃長久之計也。未審<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>鈞意若何。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大笑曰：“吾思之久矣，奈未得其人，今日方得也！”<A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>欲其人何為？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾欲使人往結東吳。<A HREF='../人物/鄧芝.html' class='wise-wiki-link user-link-people' title='鄧芝'>公</A>既能明此意，必能不辱君命。使吳之任，非<A HREF='../人物/鄧芝.html' class='wise-wiki-link user-link-people' title='鄧芝'>公</A>不可。”<A HREF='../人物/鄧芝.html' class='wise-wiki-link user-link-people' title='鄧芝'>芝</A>曰：“<A HREF='../人物/鄧芝.html' class='wise-wiki-link user-link-people' title='鄧芝'>愚</A>才智淺，恐不堪當此重任。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾來日奏知<A HREF='../人物/劉禪.html' class='wise-wiki-link user-link-people' title='劉禪'>天子</A>，便請<A HREF='../人物/鄧芝.html' class='wise-wiki-link user-link-people' title='鄧芝'>伯苗</A>一行，切勿推辭。”<A HREF='../人物/鄧芝.html' class='wise-wiki-link user-link-people' title='鄧芝'>芝</A>應允而退。至次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>奏准<A HREF='../人物/劉禪.html' class='wise-wiki-link user-link-people' title='劉禪'>後主</A>，差<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>往說東吳。 <A HREF='../人物/鄧芝.html' class='wise-wiki-link user-link-people' title='鄧芝'>芝</A>拜辭，望東吳而來。正是：</P>
<DIV class='wise-wiki-p user-poem'><P class='wise-wiki user-poem'>吳人方見乾戈息，</P>
<P class='wise-wiki user-poem'>蜀使還將玉帛通。</P></DIV>
<P class=wise-wiki>未知<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>此去若何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='084.html' class='navigator'>上一頁</A></SPAN> <SPAN class='navigator'><A HREF='086.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01261秒。</DIV></BODY>
</HTML>