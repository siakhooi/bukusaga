<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六回　焚金闕董卓行凶　匿玉璽孫堅背約 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='005.html' class='navigator'>上一頁</A></SPAN> <SPAN class='navigator'><A HREF='007.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六回　焚金闕董卓行凶　匿玉璽孫堅背約</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%91%A3%E5%8D%93%E8%A8%8E%E4%BC%90%E6%88%B0' class='wise-wiki-external-link user-external-link-wikipedia' title='維基：董卓討伐戰'>維基：董卓討伐戰</A>
</UL></DIV></FIELDSET>


<P class=wise-wiki>卻說<A HREF='../人物/張飛.html' class='wise-wiki-link user-link-people' title='張飛'>張飛</A>拍馬趕到關下，關上矢石如雨，不得進而回。八路諸侯，同請<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>賀功，使人去<A HREF='../人物/袁紹.html' class='wise-wiki-link user-link-people' title='袁紹'>袁紹</A>寨中報捷。 <A HREF='../人物/袁紹.html' class='wise-wiki-link user-link-people' title='袁紹'>紹</A>遂移檄<A HREF='../人物/孫堅.html' class='wise-wiki-link user-link-people' title='孫堅'>孫堅</A>，令其進兵。 <A HREF='../人物/孫堅.html' class='wise-wiki-link user-link-people' title='孫堅'>堅</A>引<A HREF='../人物/程普.html' class='wise-wiki-link user-link-people' title='程普'>程普</A>、<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>至<A HREF='../人物/袁術.html' class='wise-wiki-link user-link-people' title='袁術'>袁術</A>寨中相見。 <A HREF='../人物/孫堅.html' class='wise-wiki-link user-link-people' title='孫堅'>堅</A>以杖畫地曰：“<A HREF='../人物/董卓.html' class='wise-wiki-link user-link-people' title='董卓'>董卓</A>與<A HREF='../人物/孫堅.html' class='wise-wiki-link user-link-people' title='孫堅'>我</A>，本無讎隙。今<A HREF='../人物/孫堅.html' class='wise-wiki-link user-link-people' title='孫堅'>我</A>奮不顧身，親冒矢石，來決死戰者：上為國家討賊，下為<A HREF='../人物/袁術.html' class='wise-wiki-link user-link-people' title='袁術'>將軍</A>家門之私；而<A HREF='../人物/袁術.html' class='wise-wiki-link user-link-people' title='袁術'>將軍</A>卻聽讒言，不發糧草，致<A HREF='../人物/孫堅.html' class='wise-wiki-link user-link-people' title='孫堅'>堅</A>敗績，<A HREF='../人物/袁術.html' class='wise-wiki-link user-link-people' title='袁術'>將軍</A>何安！”</P>
<P class=wise-wiki><A HREF='../人物/袁術.html' class='wise-wiki-link user-link-people' title='袁術'>術</A>惶恐無言，命斬進讒之人，以謝<A HREF='../人物/孫堅.html' class='wise-wiki-link user-link-people' title='孫堅'>孫堅</A>。忽人報<A HREF='../人物/孫堅.html' class='wise-wiki-link user-link-people' title='孫堅'>堅</A>曰：“關上有<A HREF='../人物/李傕.html' class='wise-wiki-link user-link-people' title='李傕'>一將</A>，乘馬來寨中，要見<A HREF='../人物/孫堅.html' class='wise-wiki-link user-link-people' title='孫堅'>將軍</A>。”<A HREF='../人物/孫堅.html' class='wise-wiki-link user-link-people' title='孫堅'>堅</A>辭<A HREF='../人物/袁術.html' class='wise-wiki-link user-link-people' title='袁術'>袁術</A>，歸到本寨，喚來問時，乃<A HREF='../人物/董卓.html' class='wise-wiki-link user-link-people' title='董卓'>董卓</A>愛將<A HREF='../人物/李傕.html' class='wise-wiki-link user-link-people' title='李傕'>李傕</A>。 <A HREF='../人物/孫堅.html' class='wise-wiki-link user-link-people' title='孫堅'>堅</A>曰：“<A HREF='../人物/李傕.html' class='wise-wiki-link user-link-people' title='李傕'>汝</A>來何為？”<A HREF='../人物/李傕.html' class='wise-wiki-link user-link-people' title='李傕'>傕</A>曰：“<A HREF='../人物/董卓.html' class='wise-wiki-link user-link-people' title='董卓'>丞相</A>所敬者，惟<A HREF='../人物/孫堅.html' class='wise-wiki-link user-link-people' title='孫堅'>將軍</A>耳。今特使<A HREF='../人物/李傕.html' class='wise-wiki-link user-link-people' title='李傕'>傕</A>來結親：<A HREF='../人物/董卓.html' class='wise-wiki-link user-link-people' title='董卓'>丞相</A>有女，欲配<A HREF='../人物/孫堅.html' class='wise-wiki-link user-link-people' title='孫堅'>將軍</A>之子。”<A HREF='../人物/孫堅.html' class='wise-wiki-link user-link-people' title='孫堅'>堅</A>大怒，叱曰：“<A HREF='../人物/董卓.html' class='wise-wiki-link user-link-people' title='董卓'>董卓</A>逆天無道，盪覆王室，<A HREF='../人物/孫堅.html' class='wise-wiki-link user-link-people' title='孫堅'>吾</A>欲夷其九族，以謝天下，安肯與<A HREF='../人物/董卓.html' class='wise-wiki-link user-link-people' title='董卓'>逆賊</A>結親耶！<A HREF='../人物/孫堅.html' class='wise-wiki-link user-link-people' title='孫堅'>吾</A>不斬<A HREF='../人物/李傕.html' class='wise-wiki-link user-link-people' title='李傕'>汝</A>！<A HREF='../人物/李傕.html' class='wise-wiki-link user-link-people' title='李傕'>汝</A>當速去，早早獻關，饒<A HREF='../人物/李傕.html' class='wise-wiki-link user-link-people' title='李傕'>你</A>性命！倘若遲誤，粉骨碎身！”</P>
<P class=wise-wiki><A HREF='../人物/李傕.html' class='wise-wiki-link user-link-people' title='李傕'>李傕</A>抱頭鼠竄，回見<A HREF='../人物/董卓.html' class='wise-wiki-link user-link-people' title='董卓'>董卓</A>，說<A HREF='../人物/孫堅.html' class='wise-wiki-link user-link-people' title='孫堅'>孫堅</A>如此無禮。 <A HREF='../人物/董卓.html' class='wise-wiki-link user-link-people' title='董卓'>卓</A>怒，問<A HREF='../人物/李儒.html' class='wise-wiki-link user-link-people' title='李儒'>李儒</A>。 <A HREF='../人物/李儒.html' class='wise-wiki-link user-link-people' title='李儒'>儒</A>曰：“<A HREF='../人物/呂布.html' class='wise-wiki-link user-link-position' title='呂布'>溫侯</A>新敗，兵無戰心。不若引兵回洛陽，遷<A HREF='../人物/劉協.html' class='wise-wiki-link user-link-people' title='劉協'>帝</A>於長安，以應童謠。近日街市童謠曰：</P>
<DIV class='wise-wiki-p user-letter'><P class='wise-wiki user-letter'>『西頭一個漢，東頭一個漢。鹿走入長安，方可無斯難。 』</P></DIV>
<P class=wise-wiki><A HREF='../人物/李儒.html' class='wise-wiki-link user-link-people' title='李儒'>臣</A>思此言，『西頭一個漢』，乃應<A HREF='../人物/劉邦.html' class='wise-wiki-link user-link-people' title='劉邦'>高祖</A>旺於西都長安，傳一十二帝；『東頭一個漢』，乃應<A HREF='../人物/劉秀.html' class='wise-wiki-link user-link-people' title='劉秀'>光武</A>旺於東都洛陽，今亦傳一十二帝。天運合回，<A HREF='../人物/董卓.html' class='wise-wiki-link user-link-people' title='董卓'>丞相</A>遷回長安，方可無虞。 ”<A HREF='../人物/董卓.html' class='wise-wiki-link user-link-people' title='董卓'>卓</A>大喜曰：“非<A HREF='../人物/李儒.html' class='wise-wiki-link user-link-people' title='李儒'>汝</A>言，<A HREF='../人物/董卓.html' class='wise-wiki-link user-link-people' title='董卓'>吾</A>實不悟。 ”遂引<A HREF='../人物/呂布.html' class='wise-wiki-link user-link-people' title='呂布'>呂布</A>星夜回洛陽，商議遷都。聚文武於朝堂，<A HREF='../人物/董卓.html' class='wise-wiki-link user-link-people' title='董卓'>卓</A>曰：“漢東都洛陽，二百餘年，氣數已衰。 <A HREF='../人物/董卓.html' class='wise-wiki-link user-link-people' title='董卓'>吾</A>觀旺氣實在長安，<A HREF='../人物/董卓.html' class='wise-wiki-link user-link-people' title='董卓'>吾</A>欲奉駕西幸。汝等各宜促裝。 ”</P>
<P class=wise-wiki><A HREF='../人物/楊彪.html' class='wise-wiki-link user-link-position' title='楊彪'>司徒</A><A HREF='../人物/楊彪.html' class='wise-wiki-link user-link-people' title='楊彪'>楊彪</A>曰：“關中殘破零落。今無故捐宗廟，棄皇陵，恐百姓驚動。天下動之至易，安之至難：望<A HREF='../人物/董卓.html' class='wise-wiki-link user-link-people' title='董卓'>丞相</A>鋻察。”<A HREF='../人物/董卓.html' class='wise-wiki-link user-link-people' title='董卓'>卓</A>怒曰：“<A HREF='../人物/楊彪.html' class='wise-wiki-link user-link-people' title='楊彪'>汝</A>阻國家大計耶？”<A HREF='../人物/黃琬.html' class='wise-wiki-link user-link-position' title='黃琬'>太尉</A><A HREF='../人物/黃琬.html' class='wise-wiki-link user-link-people' title='黃琬'>黃琬</A>曰：“<A HREF='../人物/楊彪.html' class='wise-wiki-link user-link-people' title='楊彪'>楊司徒</A>之言是也；往者<A HREF='../人物/王莽.html' class='wise-wiki-link user-link-people' title='王莽'>王莽</A>篡逆，更始赤眉之時，焚燒長安，盡為瓦礫之地；更兼人民流移，百無一二；今棄宮室而就荒地，非所宜也。”<A HREF='../人物/董卓.html' class='wise-wiki-link user-link-people' title='董卓'>卓</A>曰：“關東賊起，天下播亂；長安有崤、函之險；更近隴右，木石磚瓦，克日可辦，宮室營造，不須月餘。汝等再休亂言。”<A HREF='../人物/荀爽.html' class='wise-wiki-link user-link-position' title='荀爽'>司徒</A><A HREF='../人物/荀爽.html' class='wise-wiki-link user-link-people' title='荀爽'>荀爽</A>諫曰：“<A HREF='../人物/董卓.html' class='wise-wiki-link user-link-people' title='董卓'>丞相</A>若欲遷都，百姓騷動不寧矣。”<A HREF='../人物/董卓.html' class='wise-wiki-link user-link-people' title='董卓'>卓</A>大怒曰：“吾為天下計，豈惜小民哉！”即日罷<A HREF='../人物/楊彪.html' class='wise-wiki-link user-link-people' title='楊彪'>楊彪</A>、<A HREF='../人物/黃琬.html' class='wise-wiki-link user-link-people' title='黃琬'>黃琬</A>、<A HREF='../人物/荀爽.html' class='wise-wiki-link user-link-people' title='荀爽'>荀爽</A>為庶民。</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>出上車，只見二人望車而揖；視之，乃尚書<A HREF='../人物/週毖.html' class='wise-wiki-link user-link-people' title='週毖'>週毖</A>、城門校尉<A HREF='../人物/伍瓊.html' class='wise-wiki-link user-link-people' title='伍瓊'>伍瓊</A>也。 <A HREF='../人物/董卓.html' class='wise-wiki-link user-link-people' title='董卓'>卓</A>問有何事，<A HREF='../人物/週毖.html' class='wise-wiki-link user-link-people' title='週毖'>毖</A>曰：“今聞<A HREF='../人物/董卓.html' class='wise-wiki-link user-link-people' title='董卓'>丞相</A>欲遷都長安，故來諫耳。”<A HREF='../人物/董卓.html' class='wise-wiki-link user-link-people' title='董卓'>卓</A>大怒曰：“我始初聽你兩個，保用<A HREF='../人物/袁紹.html' class='wise-wiki-link user-link-people' title='袁紹'>袁紹</A>；今<A HREF='../人物/袁紹.html' class='wise-wiki-link user-link-people' title='袁紹'>紹</A>已反，是汝等一黨！”叱武士推出都門斬首。遂下令遷都，限來日便行。 <A HREF='../人物/李儒.html' class='wise-wiki-link user-link-people' title='李儒'>李儒</A>曰：“今錢糧缺少，洛陽富戶極多，可籍沒入官。但是<A HREF='../人物/袁紹.html' class='wise-wiki-link user-link-people' title='袁紹'>袁紹</A>等門下，殺其宗黨而抄其家貲，必得巨萬。”</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>即差鐵騎五千，遍行捉拿洛陽富戶，共數千家，插旗頭上，大書“反臣逆黨”，盡斬於城外，取其金貲。 <A HREF='../人物/李傕.html' class='wise-wiki-link user-link-people' title='李傕'>李傕</A>、<A HREF='../人物/郭汜.html' class='wise-wiki-link user-link-people' title='郭汜'>郭汜</A>盡驅洛陽之民數百萬口，前赴長安。每百姓一隊，間軍一隊，互相拖押；死於溝壑者，不可勝數。又縱軍士淫人妻女，奪人糧食；啼哭之聲，震動天地。如有行得遲者，背後三千軍催督，軍手執白刃，於路殺人。</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>臨行，教諸門放火，焚燒居民房屋，並放火燒宗廟宮府。南北兩宮，火焰相接；洛陽宮庭，盡為焦土。又差<A HREF='../人物/呂布.html' class='wise-wiki-link user-link-people' title='呂布'>呂布</A>發掘先皇及后妃陵寢，取其金寶。軍士乘勢掘官民墳塚殆盡。 <A HREF='../人物/董卓.html' class='wise-wiki-link user-link-people' title='董卓'>董卓</A>裝載金珠緞疋好物數千餘車，劫了<A HREF='../人物/劉協.html' class='wise-wiki-link user-link-people' title='劉協'>天子</A>併後妃等，竟望長安去了。</P>
<P class=wise-wiki>卻說<A HREF='../人物/董卓.html' class='wise-wiki-link user-link-people' title='董卓'>卓</A>將<A HREF='../人物/趙岑.html' class='wise-wiki-link user-link-people' title='趙岑'>趙岑</A>，見<A HREF='../人物/董卓.html' class='wise-wiki-link user-link-people' title='董卓'>卓</A>已棄洛陽而去，便獻了汜水關。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>驅兵先入，<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>殺入虎牢關，諸侯各引軍入。</P>
<P class=wise-wiki>且說<A HREF='../人物/孫堅.html' class='wise-wiki-link user-link-people' title='孫堅'>孫堅</A>飛奔洛陽，遙望火焰沖天，黑煙鋪地，二三百里，並無雞犬人煙；<A HREF='../人物/孫堅.html' class='wise-wiki-link user-link-people' title='孫堅'>堅</A>先發兵救滅了火，令眾諸侯各於荒地上屯住軍馬。 <A HREF='../人物/曹操.html' class='wise-wiki-link user-link-people' title='曹操'>曹操</A>來見<A HREF='../人物/袁紹.html' class='wise-wiki-link user-link-people' title='袁紹'>袁紹</A>曰：“今<A HREF='../人物/董卓.html' class='wise-wiki-link user-link-people' title='董卓'>董賊</A>西去，正可乘勢追襲；<A HREF='../人物/袁紹.html' class='wise-wiki-link user-link-people' title='袁紹'>本初</A>按兵不動，何也？”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“諸兵疲困，進恐無益。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/董卓.html' class='wise-wiki-link user-link-people' title='董卓'>董賊</A>焚燒宮室，劫遷<A HREF='../人物/劉協.html' class='wise-wiki-link user-link-people' title='劉協'>天子</A>，海內震動，不知所歸；此天亡之時也，一戰而天下定矣。諸侯何疑而不進？”眾諸侯皆言不可輕動。 <A HREF='../人物/曹操.html' class='wise-wiki-link user-link-people' title='曹操'>操</A>大怒曰：“豎子不足與謀！”遂自引兵萬餘，領<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/曹洪.html' class='wise-wiki-link user-link-people' title='曹洪'>曹洪</A>、<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>星夜來趕<A HREF='../人物/董卓.html' class='wise-wiki-link user-link-people' title='董卓'>董卓</A>。</P>
<P class=wise-wiki>且說<A HREF='../人物/董卓.html' class='wise-wiki-link user-link-people' title='董卓'>董卓</A>行至滎陽地方，太守<A HREF='../人物/徐榮.html' class='wise-wiki-link user-link-people' title='徐榮'>徐榮</A>出接。 <A HREF='../人物/李儒.html' class='wise-wiki-link user-link-people' title='李儒'>李儒</A>曰：“<A HREF='../人物/董卓.html' class='wise-wiki-link user-link-people' title='董卓'>丞相</A>新棄洛陽，防有追兵。可教<A HREF='../人物/徐榮.html' class='wise-wiki-link user-link-people' title='徐榮'>徐榮</A>伏軍滎陽城外山塢之旁：若有兵追來，可竟放過；待我這裡殺敗，然後截住掩殺。令後來者不敢复追。”<A HREF='../人物/董卓.html' class='wise-wiki-link user-link-people' title='董卓'>卓</A>從其計，又令<A HREF='../人物/呂布.html' class='wise-wiki-link user-link-people' title='呂布'>呂布</A>引精兵遏後。 <A HREF='../人物/呂布.html' class='wise-wiki-link user-link-people' title='呂布'>布</A>正行間，<A HREF='../人物/曹操.html' class='wise-wiki-link user-link-people' title='曹操'>曹操</A>一軍趕上。 <A HREF='../人物/呂布.html' class='wise-wiki-link user-link-people' title='呂布'>呂布</A>大笑曰：“不出<A HREF='../人物/李儒.html' class='wise-wiki-link user-link-people' title='李儒'>李儒</A>所料也”！將軍馬擺開。 <A HREF='../人物/曹操.html' class='wise-wiki-link user-link-people' title='曹操'>曹操</A>出馬，大叫：“<A HREF='../人物/董卓.html' class='wise-wiki-link user-link-people' title='董卓'>逆賊</A>！劫遷<A HREF='../人物/劉協.html' class='wise-wiki-link user-link-people' title='劉協'>天子</A>，流徙百姓，將欲何往？”<A HREF='../人物/呂布.html' class='wise-wiki-link user-link-people' title='呂布'>呂布</A>罵曰：“背主懦夫，何得妄言！”<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>挺槍躍馬，直取<A HREF='../人物/呂布.html' class='wise-wiki-link user-link-people' title='呂布'>呂布</A>。戰不數合，<A HREF='../人物/李傕.html' class='wise-wiki-link user-link-people' title='李傕'>李傕</A>引一軍，從左邊殺來，<A HREF='../人物/曹操.html' class='wise-wiki-link user-link-people' title='曹操'>操</A>急令<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>迎敵。右邊喊聲又起，<A HREF='../人物/郭汜.html' class='wise-wiki-link user-link-people' title='郭汜'>郭汜</A>引軍殺到，<A HREF='../人物/曹操.html' class='wise-wiki-link user-link-people' title='曹操'>操</A>急令<A HREF='../人物/曹仁.html' class='wise-wiki-link user-link-people' title='曹仁'>曹仁</A>迎敵。三路軍馬，勢不可當。 <A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>抵敵<A HREF='../人物/呂布.html' class='wise-wiki-link user-link-people' title='呂布'>呂布</A>不住，飛馬回陣。 <A HREF='../人物/呂布.html' class='wise-wiki-link user-link-people' title='呂布'>布</A>引鐵騎掩殺，<A HREF='../人物/曹操.html' class='wise-wiki-link user-link-people' title='曹操'>操</A>軍大敗，回望滎陽而走。走至一荒山腳下，時約二更，月明如晝。方才聚集殘兵。</P>
<P class=wise-wiki>正欲埋鍋造飯，只聽得四圍喊聲，<A HREF='../人物/徐榮.html' class='wise-wiki-link user-link-people' title='徐榮'>徐榮</A>伏兵盡出。 <A HREF='../人物/曹操.html' class='wise-wiki-link user-link-people' title='曹操'>曹操</A>慌忙策馬，奪路奔逃，正遇<A HREF='../人物/徐榮.html' class='wise-wiki-link user-link-people' title='徐榮'>徐榮</A>，轉身便走。 <A HREF='../人物/徐榮.html' class='wise-wiki-link user-link-people' title='徐榮'>榮</A>搭上箭，射中<A HREF='../人物/曹操.html' class='wise-wiki-link user-link-people' title='曹操'>操</A>肩膊。 <A HREF='../人物/曹操.html' class='wise-wiki-link user-link-people' title='曹操'>操</A>帶箭逃命，轉過山坡。兩個軍士伏於草中，見<A HREF='../人物/曹操.html' class='wise-wiki-link user-link-people' title='曹操'>操</A>馬來，二槍齊發，<A HREF='../人物/曹操.html' class='wise-wiki-link user-link-people' title='曹操'>操</A>馬中槍而倒。 <A HREF='../人物/曹操.html' class='wise-wiki-link user-link-people' title='曹操'>操</A>翻身落馬，被二卒擒住。只見<A HREF='../人物/曹洪.html' class='wise-wiki-link user-link-people' title='曹洪'>一將</A>飛馬而來，揮刀砍死兩個步軍，下馬救起<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>視之，乃<A HREF='../人物/曹洪.html' class='wise-wiki-link user-link-people' title='曹洪'>曹洪</A>也。 <A HREF='../人物/曹操.html' class='wise-wiki-link user-link-people' title='曹操'>操</A>曰：“吾死於此矣，<A HREF='../人物/曹洪.html' class='wise-wiki-link user-link-people' title='曹洪'>賢弟</A>可速去！”<A HREF='../人物/曹洪.html' class='wise-wiki-link user-link-people' title='曹洪'>洪</A>曰：“<A HREF='../人物/曹操.html' class='wise-wiki-link user-link-people' title='曹操'>公</A>急上馬！<A HREF='../人物/曹洪.html' class='wise-wiki-link user-link-people' title='曹洪'>洪</A>願步行。”<A HREF='../人物/曹操.html' class='wise-wiki-link user-link-people' title='曹操'>操</A>曰：“賊兵趕上，<A HREF='../人物/曹洪.html' class='wise-wiki-link user-link-people' title='曹洪'>汝</A>將奈何？”<A HREF='../人物/曹洪.html' class='wise-wiki-link user-link-people' title='曹洪'>洪</A>曰：</P>
<DIV class='wise-wiki-p user-letter'><P class='wise-wiki user-letter'>“天下可無<A HREF='../人物/曹洪.html' class='wise-wiki-link user-link-people' title='曹洪'>洪</A>，不可無<A HREF='../人物/曹操.html' class='wise-wiki-link user-link-people' title='曹操'>公</A>。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>曰：“吾若再生，汝之力也。”<A HREF='../人物/曹操.html' class='wise-wiki-link user-link-people' title='曹操'>操</A>上馬，<A HREF='../人物/曹洪.html' class='wise-wiki-link user-link-people' title='曹洪'>洪</A>脫去衣甲，拖刀跟馬而走。約走至四更餘，只見前面一條大河，阻住去路，後面喊聲漸近。 <A HREF='../人物/曹操.html' class='wise-wiki-link user-link-people' title='曹操'>操</A>曰：“命已至此，不得複活矣！”<A HREF='../人物/曹洪.html' class='wise-wiki-link user-link-people' title='曹洪'>洪</A>急扶<A HREF='../人物/曹操.html' class='wise-wiki-link user-link-people' title='曹操'>操</A>下馬，脫去袍鎧，負<A HREF='../人物/曹操.html' class='wise-wiki-link user-link-people' title='曹操'>操</A>渡水。才過彼岸，追兵已到，隔水放箭。 <A HREF='../人物/曹操.html' class='wise-wiki-link user-link-people' title='曹操'>操</A>帶水而走。比及天明，又走三十餘里，土岡下少歇。忽然喊聲起處，一彪人馬趕來，卻是<A HREF='../人物/徐榮.html' class='wise-wiki-link user-link-people' title='徐榮'>徐榮</A>從上流渡河來追。</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>正慌急間，只見<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>引十數騎飛至，大喝：“<A HREF='../人物/徐榮.html' class='wise-wiki-link user-link-people' title='徐榮'>徐榮</A>勿傷<A HREF='../人物/曹操.html' class='wise-wiki-link user-link-people' title='曹操'>吾主</A>！”<A HREF='../人物/徐榮.html' class='wise-wiki-link user-link-people' title='徐榮'>徐榮</A>便奔<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>，<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>挺槍來迎。交馬數合，<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>刺<A HREF='../人物/徐榮.html' class='wise-wiki-link user-link-people' title='徐榮'>徐榮</A>於馬下，殺散餘兵。隨後<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/樂進.html' class='wise-wiki-link user-link-people' title='樂進'>樂進</A>各引兵尋到；見了<A HREF='../人物/曹操.html' class='wise-wiki-link user-link-people' title='曹操'>曹操</A>，憂喜交集；聚集殘兵五百餘人，同回河內。 <A HREF='../人物/董卓.html' class='wise-wiki-link user-link-people' title='董卓'>卓</A>兵自往長安。</P>
<P class=wise-wiki>卻說眾諸侯分屯洛陽。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>救滅宮中餘火，屯兵城內，設帳於建章殿基上。 <A HREF='../人物/孫堅.html' class='wise-wiki-link user-link-people' title='孫堅'>堅</A>令軍士掃除宮殿瓦礫。凡<A HREF='../人物/董卓.html' class='wise-wiki-link user-link-people' title='董卓'>董卓</A>所掘陵寢，盡皆掩閉。於太廟基上，草創殿屋三間，請眾諸侯立列聖神位，宰太牢祀之。祭畢，皆散。 <A HREF='../人物/孫堅.html' class='wise-wiki-link user-link-people' title='孫堅'>堅</A>歸寨中，是夜星日交輝，乃按劍露坐，仰觀天文。見紫微垣中白氣漫漫，<A HREF='../人物/孫堅.html' class='wise-wiki-link user-link-people' title='孫堅'>堅</A>歎曰：“帝星不明，賊臣亂國，萬民塗炭，京城一空！”言訖，不覺淚下。</P>
<P class=wise-wiki>傍有軍士指曰：“殿南有五色豪光起於井中。”<A HREF='../人物/孫堅.html' class='wise-wiki-link user-link-people' title='孫堅'>堅</A>喚軍士點起火把，下井打撈。撈起一婦人屍首，雖然日久，其屍不爛，宮樣裝束，項下帶一錦囊。取開看時，內有朱紅小匣，用金鎖鎖著。啟視之，乃一玉璽：方圓四寸。上鑴五龍交紐；傍缺一角，以黃金鑲之；上有篆文八字云：“受命於天，既壽永昌”。</P>
<P class=wise-wiki><A HREF='../人物/孫堅.html' class='wise-wiki-link user-link-people' title='孫堅'>堅</A>得璽，乃問<A HREF='../人物/程普.html' class='wise-wiki-link user-link-people' title='程普'>程普</A>。 <A HREF='../人物/程普.html' class='wise-wiki-link user-link-people' title='程普'>普</A>曰：</P>
<DIV class='wise-wiki-p user-letter'><P class='wise-wiki user-letter'>“此傳國璽也。此玉是昔日<A HREF='../人物/卞和.html' class='wise-wiki-link user-link-people' title='卞和'>卞和</A>於荊山之下，見鳳凰棲於石上，載而進之<A HREF='../人物/楚文王.html' class='wise-wiki-link user-link-people' title='楚文王'>楚文王</A>。解之，果得玉。秦二十六年，令玉工琢為璽，<A HREF='../人物/李斯.html' class='wise-wiki-link user-link-people' title='李斯'>李斯</A>篆此八字於其上。二十八年，<A HREF='../人物/秦始皇.html' class='wise-wiki-link user-link-people' title='秦始皇'>始皇</A>巡狩至洞庭湖，風浪大作，舟將覆，急投玉璽於湖而止。至三十六年，<A HREF='../人物/秦始皇.html' class='wise-wiki-link user-link-people' title='秦始皇'>始皇</A>巡狩至華陰，有人持璽遮道，與從者曰：『持此還祖龍。』言訖不見。此璽復歸於秦。明年，<A HREF='../人物/秦始皇.html' class='wise-wiki-link user-link-people' title='秦始皇'>始皇</A>崩。後來<A HREF='../人物/子嬰.html' class='wise-wiki-link user-link-people' title='子嬰'>子嬰</A>將玉璽獻與<A HREF='../人物/劉邦.html' class='wise-wiki-link user-link-people' title='劉邦'>漢高祖</A>。後至<A HREF='../人物/王莽.html' class='wise-wiki-link user-link-people' title='王莽'>王莽</A>篡逆，<A HREF='../人物/王政君.html' class='wise-wiki-link user-link-people' title='王政君'>孝元皇太后</A>將璽打<A HREF='../人物/王尋.html' class='wise-wiki-link user-link-people' title='王尋'>王尋</A>、<A HREF='../人物/蘇獻.html' class='wise-wiki-link user-link-people' title='蘇獻'>蘇獻</A>，崩其一角，以金鑲之。<A HREF='../人物/劉秀.html' class='wise-wiki-link user-link-people' title='劉秀'>光武</A>得此寶於宜陽，傳位至今。近聞<A HREF='../人物/十常侍.html' class='wise-wiki-link user-link-people' title='十常侍'>十常侍</A>作亂，劫<A HREF='../人物/劉辯.html' class='wise-wiki-link user-link-people' title='劉辯'>少帝</A>出北邙，回宮失此寶。今天授<A HREF='../人物/孫堅.html' class='wise-wiki-link user-link-people' title='孫堅'>主公</A>，必有登九五之分。此處不可久留，宜速回江東，別圖大事。”</P></DIV>
<P class=wise-wiki><A HREF='../人物/孫堅.html' class='wise-wiki-link user-link-people' title='孫堅'>堅</A>曰：“<A HREF='../人物/程普.html' class='wise-wiki-link user-link-people' title='程普'>汝</A>言正合<A HREF='../人物/孫堅.html' class='wise-wiki-link user-link-people' title='孫堅'>吾</A>意。明日便當托疾辭歸。”商議已定，密諭軍士勿得洩漏。</P>
<P class=wise-wiki>誰想數中一軍，是<A HREF='../人物/袁紹.html' class='wise-wiki-link user-link-people' title='袁紹'>袁紹</A>鄉人，欲假此為進身之計，連夜偷出營寨，來報<A HREF='../人物/袁紹.html' class='wise-wiki-link user-link-people' title='袁紹'>袁紹</A>。 <A HREF='../人物/袁紹.html' class='wise-wiki-link user-link-people' title='袁紹'>紹</A>與之賞賜，暗留軍中。次日，<A HREF='../人物/孫堅.html' class='wise-wiki-link user-link-people' title='孫堅'>孫堅</A>來辭<A HREF='../人物/袁紹.html' class='wise-wiki-link user-link-people' title='袁紹'>袁紹</A>曰：“<A HREF='../人物/孫堅.html' class='wise-wiki-link user-link-people' title='孫堅'>堅</A>抱小疾，欲歸長沙，特來別<A HREF='../人物/袁紹.html' class='wise-wiki-link user-link-people' title='袁紹'>公</A>。”<A HREF='../人物/袁紹.html' class='wise-wiki-link user-link-people' title='袁紹'>紹</A>笑曰：“吾知<A HREF='../人物/孫堅.html' class='wise-wiki-link user-link-people' title='孫堅'>公</A>疾乃害傳國璽耳。”<A HREF='../人物/孫堅.html' class='wise-wiki-link user-link-people' title='孫堅'>堅</A>失色曰：“此言何來？”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“今興民討賊，為國除害。玉璽乃朝廷之寶，<A HREF='../人物/孫堅.html' class='wise-wiki-link user-link-people' title='孫堅'>公</A>既獲得，當對眾留盟主處，候誅了<A HREF='../人物/董卓.html' class='wise-wiki-link user-link-people' title='董卓'>董卓</A>，復歸朝廷。今匿之而去，意欲何為？”<A HREF='../人物/孫堅.html' class='wise-wiki-link user-link-people' title='孫堅'>堅</A>曰：“玉璽何由在<A HREF='../人物/孫堅.html' class='wise-wiki-link user-link-people' title='孫堅'>吾</A>處？”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“建章殿井中之物何在？”<A HREF='../人物/孫堅.html' class='wise-wiki-link user-link-people' title='孫堅'>堅</A>曰：“吾本無之，何強相逼？”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“作速取出，免自生禍。”<A HREF='../人物/孫堅.html' class='wise-wiki-link user-link-people' title='孫堅'>堅</A>指天為誓曰：“吾若果得此寶，私自藏匿，異日不得善終，死於刀箭之下！”眾諸侯曰：“<A HREF='../人物/孫堅.html' class='wise-wiki-link user-link-people' title='孫堅'>文台</A>如此說誓，想必無之。”<A HREF='../人物/袁紹.html' class='wise-wiki-link user-link-people' title='袁紹'>紹</A>喚軍士出曰：“打撈之時，有此人否？”<A HREF='../人物/孫堅.html' class='wise-wiki-link user-link-people' title='孫堅'>堅</A>大怒，拔所佩之劍，要斬那軍士。 <A HREF='../人物/袁紹.html' class='wise-wiki-link user-link-people' title='袁紹'>紹</A>亦拔劍曰：“汝斬軍士，乃欺我也。”<A HREF='../人物/袁紹.html' class='wise-wiki-link user-link-people' title='袁紹'>紹</A>背後<A HREF='../人物/顏良.html' class='wise-wiki-link user-link-people' title='顏良'>顏良</A>、<A HREF='../人物/文丑.html' class='wise-wiki-link user-link-people' title='文丑'>文丑</A>皆拔劍出鞘。 <A HREF='../人物/孫堅.html' class='wise-wiki-link user-link-people' title='孫堅'>堅</A>背後<A HREF='../人物/程普.html' class='wise-wiki-link user-link-people' title='程普'>程普</A>、<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>、<A HREF='../人物/韓當.html' class='wise-wiki-link user-link-people' title='韓當'>韓當</A>亦掣刀在手。眾諸侯一齊勸住。 <A HREF='../人物/孫堅.html' class='wise-wiki-link user-link-people' title='孫堅'>堅</A>隨即上馬，拔寨離洛陽而去。 <A HREF='../人物/袁紹.html' class='wise-wiki-link user-link-people' title='袁紹'>紹</A>大怒，遂寫書一封，差心腹人連夜往荊州，送與刺史<A HREF='../人物/劉表.html' class='wise-wiki-link user-link-people' title='劉表'>劉表</A>，教就路上截住奪之。</P>
<P class=wise-wiki>次日，人報<A HREF='../人物/曹操.html' class='wise-wiki-link user-link-people' title='曹操'>曹操</A>追<A HREF='../人物/董卓.html' class='wise-wiki-link user-link-people' title='董卓'>董卓</A>，戰於滎陽，大敗而回。 <A HREF='../人物/袁紹.html' class='wise-wiki-link user-link-people' title='袁紹'>紹</A>令人接至寨中，會眾置酒，與<A HREF='../人物/曹操.html' class='wise-wiki-link user-link-people' title='曹操'>操</A>解悶。飲宴間，<A HREF='../人物/曹操.html' class='wise-wiki-link user-link-people' title='曹操'>操</A>歎曰：“吾始興大義，為國除賊。諸公既仗義而來，<A HREF='../人物/曹操.html' class='wise-wiki-link user-link-people' title='曹操'>操</A>之初意，欲煩<A HREF='../人物/袁紹.html' class='wise-wiki-link user-link-people' title='袁紹'>本初</A>引河內之眾，臨孟津，酸棗；諸君固守成皋，據廒倉，塞轘轅、大谷，制其險要；<A HREF='../人物/袁術.html' class='wise-wiki-link user-link-people' title='袁術'>公路</A>率南陽之軍，駐丹、析，入武關，以震三輔：皆深溝高壘，勿與戰，益為疑兵，示天下形勢，以順誅逆，可立定也。今遲疑不進，大失天下之望。<A HREF='../人物/曹操.html' class='wise-wiki-link user-link-people' title='曹操'>操</A>竊恥之！”<A HREF='../人物/袁紹.html' class='wise-wiki-link user-link-people' title='袁紹'>紹</A>等無言可對。</P>
<P class=wise-wiki>既而席散，<A HREF='../人物/曹操.html' class='wise-wiki-link user-link-people' title='曹操'>操</A>見<A HREF='../人物/袁紹.html' class='wise-wiki-link user-link-people' title='袁紹'>紹</A>等各懷異心，料不能成事，自引軍投揚州去了。 <A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>謂<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁紹</A>無能為也，久必有變。吾等且歸。”遂拔寨北行。至平原，令<A HREF='../人物/劉備.html' class='wise-wiki-link user-link-people' title='劉備'>玄德</A>為平原相，自去守地養軍。兗州太守<A HREF='../人物/劉岱.html' class='wise-wiki-link user-link-people' title='劉岱'>劉岱</A>，問東郡太守<A HREF='../人物/喬瑁.html' class='wise-wiki-link user-link-people' title='喬瑁'>喬瑁</A>借糧；<A HREF='../人物/喬瑁.html' class='wise-wiki-link user-link-people' title='喬瑁'>瑁</A>推辭不與，<A HREF='../人物/劉岱.html' class='wise-wiki-link user-link-people' title='劉岱'>岱</A>引軍突入<A HREF='../人物/喬瑁.html' class='wise-wiki-link user-link-people' title='喬瑁'>瑁</A>營，殺死<A HREF='../人物/喬瑁.html' class='wise-wiki-link user-link-people' title='喬瑁'>喬瑁</A>，盡降其眾。 <A HREF='../人物/袁紹.html' class='wise-wiki-link user-link-people' title='袁紹'>袁紹</A>見眾人各自分散，就領兵拔寨，離洛陽，投關東去了。</P>
<P class=wise-wiki>卻說荊州刺史<A HREF='../人物/劉表.html' class='wise-wiki-link user-link-people' title='劉表'>劉表，字景升</A>，山陽高平人也：乃漢室宗親；幼好結納，與名士七人為友，時號“<A HREF='../人物/江夏八俊.html' class='wise-wiki-link user-link-people' title='江夏八俊'>江夏八俊</A>”。那七人：一一汝南<A HREF='../人物/陳翔.html' class='wise-wiki-link user-link-people' title='陳翔'>陳翔，字仲麟</A>；同郡<A HREF='../人物/范滂.html' class='wise-wiki-link user-link-people' title='范滂'>范滂，字孟博</A>；魯國<A HREF='../人物/孔昱.html' class='wise-wiki-link user-link-people' title='孔昱'>孔昱，字世元</A>；渤海<A HREF='../人物/範康.html' class='wise-wiki-link user-link-people' title='範康'>範康，字仲真</A>；山陽<A HREF='../人物/檀敷.html' class='wise-wiki-link user-link-people' title='檀敷'>檀敷，字文友</A>；同郡<A HREF='../人物/張儉.html' class='wise-wiki-link user-link-people' title='張儉'>張儉，字元節</A>；南陽<A HREF='../人物/岑晊.html' class='wise-wiki-link user-link-people' title='岑晊'>岑晊，字公孝</A>。 <A HREF='../人物/劉表.html' class='wise-wiki-link user-link-people' title='劉表'>劉表</A>與此七人為友；有延平人<A HREF='../人物/蒯良.html' class='wise-wiki-link user-link-people' title='蒯良'>蒯良</A>、<A HREF='../人物/蒯越.html' class='wise-wiki-link user-link-people' title='蒯越'>蒯越</A>，襄陽人<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>為輔。當時看了<A HREF='../人物/袁紹.html' class='wise-wiki-link user-link-people' title='袁紹'>袁紹</A>書，隨令<A HREF='../人物/蒯越.html' class='wise-wiki-link user-link-people' title='蒯越'>蒯越</A>、<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>引兵一萬來截<A HREF='../人物/孫堅.html' class='wise-wiki-link user-link-people' title='孫堅'>孫堅</A>。</P>
<P class=wise-wiki><A HREF='../人物/孫堅.html' class='wise-wiki-link user-link-people' title='孫堅'>堅</A>軍方到，<A HREF='../人物/蒯越.html' class='wise-wiki-link user-link-people' title='蒯越'>蒯越</A>將陣擺開，當先出馬。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>問曰：“<A HREF='../人物/蒯越.html' class='wise-wiki-link user-link-people' title='蒯越'>蒯異度</A>何故引兵截<A HREF='../人物/孫堅.html' class='wise-wiki-link user-link-people' title='孫堅'>吾</A>去路？”<A HREF='../人物/蒯越.html' class='wise-wiki-link user-link-people' title='蒯越'>越</A>曰：“<A HREF='../人物/孫堅.html' class='wise-wiki-link user-link-people' title='孫堅'>汝</A>既為漢臣，如何私匿傳國之寶？可速留下，放<A HREF='../人物/孫堅.html' class='wise-wiki-link user-link-people' title='孫堅'>汝</A>歸去！”<A HREF='../人物/孫堅.html' class='wise-wiki-link user-link-people' title='孫堅'>堅</A>大怒，命<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>出戰。 <A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>舞刀來迎。鬥到數合，<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>揮鞭打<A HREF='../人物/蔡瑁.html' class='wise-wiki-link user-link-people' title='蔡瑁'>瑁</A>，正中護心鏡。 <A HREF='../人物/蔡瑁.html' class='wise-wiki-link user-link-people' title='蔡瑁'>瑁</A>撥回馬走，<A HREF='../人物/孫堅.html' class='wise-wiki-link user-link-people' title='孫堅'>孫堅</A>乘勢殺過界口。山背後金鼓齊鳴，乃<A HREF='../人物/劉表.html' class='wise-wiki-link user-link-people' title='劉表'>劉表</A>親自引軍來到。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>就馬上施禮曰：“<A HREF='../人物/劉表.html' class='wise-wiki-link user-link-people' title='劉表'>景升</A>何故信<A HREF='../人物/袁紹.html' class='wise-wiki-link user-link-people' title='袁紹'>袁紹</A>之書，相逼鄰郡！”<A HREF='../人物/劉表.html' class='wise-wiki-link user-link-people' title='劉表'>表</A>曰：“<A HREF='../人物/孫堅.html' class='wise-wiki-link user-link-people' title='孫堅'>汝</A>匿傳國璽，將欲反耶？”<A HREF='../人物/孫堅.html' class='wise-wiki-link user-link-people' title='孫堅'>堅</A>曰：“<A HREF='../人物/孫堅.html' class='wise-wiki-link user-link-people' title='孫堅'>吾</A>若有此物，死於刀箭之下！”<A HREF='../人物/劉表.html' class='wise-wiki-link user-link-people' title='劉表'>表</A>曰：“<A HREF='../人物/孫堅.html' class='wise-wiki-link user-link-people' title='孫堅'>汝</A>若要<A HREF='../人物/劉表.html' class='wise-wiki-link user-link-people' title='劉表'>我</A>聽信，將隨軍行李，任<A HREF='../人物/劉表.html' class='wise-wiki-link user-link-people' title='劉表'>我</A>搜看。”<A HREF='../人物/孫堅.html' class='wise-wiki-link user-link-people' title='孫堅'>堅</A>怒曰：“<A HREF='../人物/劉表.html' class='wise-wiki-link user-link-people' title='劉表'>汝</A>有何力，敢小覷<A HREF='../人物/孫堅.html' class='wise-wiki-link user-link-people' title='孫堅'>我</A>！”方欲交兵，<A HREF='../人物/劉表.html' class='wise-wiki-link user-link-people' title='劉表'>劉表</A>便退。 <A HREF='../人物/孫堅.html' class='wise-wiki-link user-link-people' title='孫堅'>堅</A>縱馬趕去，兩山後伏兵齊起，背後<A HREF='../人物/蒯越.html' class='wise-wiki-link user-link-people' title='蒯越'>蒯越</A>、<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>趕來，將<A HREF='../人物/孫堅.html' class='wise-wiki-link user-link-people' title='孫堅'>孫堅</A>困在垓心。正是：</P>
<DIV class='wise-wiki-p user-poem'><P class='wise-wiki user-poem'>玉璽得來無用處，</P>
<P class='wise-wiki user-poem'>反因此寶動刀兵。</P></DIV>
<P class=wise-wiki>畢竟<A HREF='../人物/孫堅.html' class='wise-wiki-link user-link-people' title='孫堅'>孫堅</A>怎地脫身，且聽下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='005.html' class='navigator'>上一頁</A></SPAN> <SPAN class='navigator'><A HREF='007.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01176秒。</DIV></BODY>
</HTML>