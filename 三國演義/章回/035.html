<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第三十五回　玄德南漳逢隱淪　單福新野遇英主 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='034.html' class='navigator'>上一頁</A></SPAN> <SPAN class='navigator'><A HREF='036.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第三十五回　玄德南漳逢隱淪　單福新野遇英主</H1>



<P class=wise-wiki>卻說<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>方欲回城，<A HREF='../人物/趙雲.html' class='wise-wiki-link user-link-people' title='趙雲'>趙雲</A>引軍趕出城來。原來<A HREF='../人物/趙雲.html' class='wise-wiki-link user-link-people' title='趙雲'>趙雲</A>正飲酒間，忽見人馬動，急入內觀之，席上不見了<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/趙雲.html' class='wise-wiki-link user-link-people' title='趙雲'>雲</A>大驚，出投館舍，聽得人說：“<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>引軍望西趕去了。”<A HREF='../人物/趙雲.html' class='wise-wiki-link user-link-people' title='趙雲'>雲</A>火急綽槍上馬，引著原帶來三百軍，奔出西門，正迎著<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>，急問曰：“<A HREF='../人物/劉備.html' class='wise-wiki-link user-link-people' title='劉備'>吾主</A>何在？”<A HREF='../人物/蔡瑁.html' class='wise-wiki-link user-link-people' title='蔡瑁'>瑁</A>曰：“<A HREF='../人物/劉備.html' class='wise-wiki-link user-link-people' title='劉備'>使君</A>逃席而去，不知何往。”</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>是謹細之人，不肯造次，即策馬前行；遙望大溪，別無去路，乃復回馬，喝問<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>曰：“<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>請<A HREF='../人物/劉備.html' class='wise-wiki-link user-link-people' title='劉備'>吾主</A>赴宴，何故引著軍馬追來？”<A HREF='../人物/蔡瑁.html' class='wise-wiki-link user-link-people' title='蔡瑁'>瑁</A>曰：“九郡四十二州縣官僚俱在此，<A HREF='../人物/蔡瑁.html' class='wise-wiki-link user-link-people' title='蔡瑁'>吾</A>為上將，豈可不防護？”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>迫<A HREF='../人物/劉備.html' class='wise-wiki-link user-link-people' title='劉備'>吾主</A>何處去了？”<A HREF='../人物/蔡瑁.html' class='wise-wiki-link user-link-people' title='蔡瑁'>瑁</A>曰：“聞<A HREF='../人物/劉備.html' class='wise-wiki-link user-link-people' title='劉備'>使君</A>匹馬出西門，到此卻又不見。”</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>雲</A>驚疑不定。直來溪邊看時，只見隔岸一帶水跡。 <A HREF='../人物/趙雲.html' class='wise-wiki-link user-link-people' title='趙雲'>雲</A>暗忖曰：“難道連馬跳過了溪去？……”令三百軍四散觀望，並不見踪跡。 <A HREF='../人物/趙雲.html' class='wise-wiki-link user-link-people' title='趙雲'>雲</A>再回馬時，<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>已入城去了。 <A HREF='../人物/趙雲.html' class='wise-wiki-link user-link-people' title='趙雲'>雲</A>乃拏守門軍士追問，皆說<A HREF='../人物/劉備.html' class='wise-wiki-link user-link-people' title='劉備'>劉使君</A>飛馬出西門而去。 <A HREF='../人物/趙雲.html' class='wise-wiki-link user-link-people' title='趙雲'>雲</A>再欲入城，又恐有埋伏，遂急引軍歸新野。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>玄德</A>躍馬過溪，似醉如痴；想此闊澗一躍而過，豈非天意！ ”迤邐望南漳策馬而行，日將沈西。正行之間，見<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>一牧童</A>跨於牛背上，口吹短笛而來。<A HREF='../人物/劉備.html' class='wise-wiki-link user-link-people' title='劉備'>玄德</A>歎曰：“<A HREF='../人物/劉備.html' class='wise-wiki-link user-link-people' title='劉備'>吾</A>不如也！ ”遂立馬觀之。<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>牧童</A>亦停牛罷笛，熟視<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>將軍</A>莫非破黃巾<A HREF='../人物/劉備.html' class='wise-wiki-link user-link-people' title='劉備'>劉玄德</A>否？ ”<A HREF='../人物/劉備.html' class='wise-wiki-link user-link-people' title='劉備'>玄德</A>驚問曰：“<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>汝</A>乃村僻小童，何以知<A HREF='../人物/劉備.html' class='wise-wiki-link user-link-people' title='劉備'>吾</A>姓字？ ”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>牧童</A>曰：“我本不知；因常侍<A HREF='../人物/司馬徽.html' class='wise-wiki-link user-link-people' title='司馬徽'>師父</A>，有客到日，多曾說有一<A HREF='../人物/劉備.html' class='wise-wiki-link user-link-people' title='劉備'>劉玄德</A>，身長七尺五寸，垂手過膝，目能自顧其耳，乃當世之英雄。今觀<A HREF='../人物/劉備.html' class='wise-wiki-link user-link-people' title='劉備'>將軍</A>如此模樣，想必是也。 ”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>汝師</A>何人也？”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>牧童</A>曰：“吾師<A HREF='../人物/司馬徽.html' class='wise-wiki-link user-link-people' title='司馬徽'>覆姓司馬，名徽，字德操</A>，潁川人也．道號<A HREF='../人物/司馬徽.html' class='wise-wiki-link user-link-people' title='司馬徽'>水鏡先生</A>。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>汝師</A>與誰為友？”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>小童</A>曰：“與襄陽<A HREF='../人物/龐德公.html' class='wise-wiki-link user-link-people' title='龐德公'>龐德公</A>、<A HREF='../人物/龐統.html' class='wise-wiki-link user-link-people' title='龐統'>龐統</A>為友。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/龐德公.html' class='wise-wiki-link user-link-people' title='龐德公'>龐德公</A>乃<A HREF='../人物/龐統.html' class='wise-wiki-link user-link-people' title='龐統'>龐統</A>何人？”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>童子</A>曰：“叔侄也。<A HREF='../人物/龐德公.html' class='wise-wiki-link user-link-people' title='龐德公'>龐德公字山民</A>，長<A HREF='../人物/司馬徽.html' class='wise-wiki-link user-link-people' title='司馬徽'>俺師父</A>十歲；<A HREF='../人物/龐統.html' class='wise-wiki-link user-link-people' title='龐統'>龐統字士元</A>，小<A HREF='../人物/司馬徽.html' class='wise-wiki-link user-link-people' title='司馬徽'>俺師父</A>五歲。一日，<A HREF='../人物/司馬徽.html' class='wise-wiki-link user-link-people' title='司馬徽'>吾師父</A>在樹上采桑，適<A HREF='../人物/龐統.html' class='wise-wiki-link user-link-people' title='龐統'>龐統</A>來相訪，坐於樹下，共相議論，終日不倦。<A HREF='../人物/司馬徽.html' class='wise-wiki-link user-link-people' title='司馬徽'>吾師</A>甚愛<A HREF='../人物/龐統.html' class='wise-wiki-link user-link-people' title='龐統'>龐統</A>，呼之為弟。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>汝師</A>今居何處？”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>牧童</A>遙指曰：“前面林中，便是莊院。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>吾</A>正是<A HREF='../人物/劉備.html' class='wise-wiki-link user-link-people' title='劉備'>劉玄德</A>，<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>汝</A>可引<A HREF='../人物/劉備.html' class='wise-wiki-link user-link-people' title='劉備'>我</A>去拜見<A HREF='../人物/司馬徽.html' class='wise-wiki-link user-link-people' title='司馬徽'>你師父</A>。”</P>
<P class=wise-wiki><A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>童子</A>便引玄德，行二里餘，到莊前下馬，入至中門，忽聞琴聲甚美，<A HREF='../人物/劉備.html' class='wise-wiki-link user-link-people' title='劉備'>玄德</A>教<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>童子</A>且休通報，側耳聽之，琴聲忽住而不彈。 <A HREF='../人物/司馬徽.html' class='wise-wiki-link user-link-people' title='司馬徽'>一人</A>笑而出曰：“琴韻清幽，音中忽起高抗之調，必有<A HREF='../人物/劉備.html' class='wise-wiki-link user-link-people' title='劉備'>英雄</A>竊聽。”<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>童子</A>指謂<A HREF='../人物/劉備.html' class='wise-wiki-link user-link-people' title='劉備'>玄德</A>曰：“此即<A HREF='../人物/司馬徽.html' class='wise-wiki-link user-link-people' title='司馬徽'>吾師水鏡先生</A>也。”<A HREF='../人物/劉備.html' class='wise-wiki-link user-link-people' title='劉備'>玄德</A>視<A HREF='../人物/司馬徽.html' class='wise-wiki-link user-link-people' title='司馬徽'>其人</A>，松形鶴骨，器宇不凡，慌忙進前施禮，衣襟尚濕。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/劉備.html' class='wise-wiki-link user-link-people' title='劉備'>公</A>今日倖免大難！”<A HREF='../人物/劉備.html' class='wise-wiki-link user-link-people' title='劉備'>玄德</A>驚訝不已。 <A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>小童</A>曰：“此<A HREF='../人物/劉備.html' class='wise-wiki-link user-link-people' title='劉備'>劉玄德</A>也。”</P>
<P class=wise-wiki><A HREF='../人物/司馬徽.html' class='wise-wiki-link user-link-people' title='司馬徽'>水鏡</A>請入草堂，分賓主坐定。 <A HREF='../人物/劉備.html' class='wise-wiki-link user-link-people' title='劉備'>玄德</A>見架上滿堆書卷，窗外盛栽松竹，棋琴於石床之上，清氣飄然。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>問曰：“<A HREF='../人物/劉備.html' class='wise-wiki-link user-link-people' title='劉備'>明公</A>何來？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“偶爾經由此地，因<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>小童</A>相指，得拜<A HREF='../人物/司馬徽.html' class='wise-wiki-link user-link-people' title='司馬徽'>尊顏</A>，不勝欣幸。”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>笑曰：“<A HREF='../人物/劉備.html' class='wise-wiki-link user-link-people' title='劉備'>公</A>不必隱諱，<A HREF='../人物/劉備.html' class='wise-wiki-link user-link-people' title='劉備'>公</A>今必逃難至此。”<A HREF='../人物/劉備.html' class='wise-wiki-link user-link-people' title='劉備'>玄德</A>遂以襄陽一事告之。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>吾</A>觀<A HREF='../人物/劉備.html' class='wise-wiki-link user-link-people' title='劉備'>公</A>氣色，已知之矣。”因問<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>吾</A>久聞<A HREF='../人物/劉備.html' class='wise-wiki-link user-link-people' title='劉備'>明公</A>大名，何故至今猶落魄不偶耶？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“命途多蹇，所以至此。”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“不然；蓋因<A HREF='../人物/劉備.html' class='wise-wiki-link user-link-people' title='劉備'>將軍</A>左右不得其人耳。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>備</A>雖不才，文有<A HREF='../人物/孫幹.html' class='wise-wiki-link user-link-people' title='孫幹'>孫幹</A>、<A HREF='../人物/糜竺.html' class='wise-wiki-link user-link-people' title='糜竺'>糜竺</A>、<A HREF='../人物/簡雍.html' class='wise-wiki-link user-link-people' title='簡雍'>簡雍</A>之輩，武有<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>之流，竭忠輔相，頗賴其力。”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>，皆萬人敵，惜無善用之人。若<A HREF='../人物/孫幹.html' class='wise-wiki-link user-link-people' title='孫幹'>孫幹</A>、<A HREF='../人物/糜竺.html' class='wise-wiki-link user-link-people' title='糜竺'>糜竺</A>輩，乃白面書生耳，非經綸濟世之才也。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>備</A>亦嘗側身以求山谷之遺賢，奈未遇其人何！”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“豈不聞<A HREF='../人物/孔子.html' class='wise-wiki-link user-link-people' title='孔子'>孔子</A>雲：‘十室之邑，必有忠信。’何謂無人？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>備</A>愚昧不識，願求指教。”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/劉備.html' class='wise-wiki-link user-link-people' title='劉備'>公</A>聞荊、襄諸郡小兒之謠乎？其謠曰：‘八九年間始欲衰，至十三年無孑遺。到頭天命有所歸，泥中蟠龍向天飛。’此謠始於建安初。建安八年，<A HREF='../人物/劉表.html' class='wise-wiki-link user-link-people' title='劉表'>劉景升</A>喪卻<A HREF='../人物/陳夫人.html' class='wise-wiki-link user-link-people' title='陳夫人'>前妻</A>，便生家亂，此所謂‘始欲衰’也；‘無孑遺’者，謂<A HREF='../人物/劉表.html' class='wise-wiki-link user-link-people' title='劉表'>景升</A>將逝，文武零落無孑遺矣；‘天命有歸’，‘龍向天飛’，蓋應在<A HREF='../人物/劉備.html' class='wise-wiki-link user-link-people' title='劉備'>將軍</A>也。”</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞言驚謝曰：“<A HREF='../人物/劉備.html' class='wise-wiki-link user-link-people' title='劉備'>備</A>安敢當此！”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“今天下之奇才，盡在於此，<A HREF='../人物/劉備.html' class='wise-wiki-link user-link-people' title='劉備'>公</A>當往求之。”<A HREF='../人物/劉備.html' class='wise-wiki-link user-link-people' title='劉備'>玄德</A>急問曰：“奇才安在？果系何人？”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/諸葛亮.html' class='wise-wiki-link user-link-people' title='諸葛亮'>伏龍</A>、<A HREF='../人物/龐統.html' class='wise-wiki-link user-link-people' title='龐統'>鳳雛</A>，兩人得一，可安天下。”</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>伏龍</A>、<A HREF='../人物/龐統.html' class='wise-wiki-link user-link-people' title='龐統'>鳳雛</A>，何人也？”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>撫掌大笑曰：“好！好！”<A HREF='../人物/劉備.html' class='wise-wiki-link user-link-people' title='劉備'>玄德</A>再問時，<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“天色已晚，<A HREF='../人物/劉備.html' class='wise-wiki-link user-link-people' title='劉備'>將軍</A>可於此暫宿一宵，明日當言之。”即命<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>小童</A>具飲饌相待，馬牽入後院餵養。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>飲膳畢，即宿於草堂之側。 <A HREF='../人物/劉備.html' class='wise-wiki-link user-link-people' title='劉備'>玄德</A>因思<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>之言，寢不成寐。約至更深，忽聽<A HREF='../人物/徐庶.html' class='wise-wiki-link user-link-people' title='徐庶'>一人</A>叩門而入，<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/徐庶.html' class='wise-wiki-link user-link-people' title='徐庶'>元直</A>何來？”<A HREF='../人物/劉備.html' class='wise-wiki-link user-link-people' title='劉備'>玄德</A>起床密聽之，聞<A HREF='../人物/徐庶.html' class='wise-wiki-link user-link-people' title='徐庶'>其人</A>答曰：“久聞<A HREF='../人物/劉表.html' class='wise-wiki-link user-link-people' title='劉表'>劉景升</A>善善惡惡，特往謁<A HREF='../人物/劉表.html' class='wise-wiki-link user-link-people' title='劉表'>之</A>。及至相見，徒有虛名，蓋善善而不能用，惡惡而不能去者也。故遺書別<A HREF='../人物/劉表.html' class='wise-wiki-link user-link-people' title='劉表'>之</A>，而來至此。”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/徐庶.html' class='wise-wiki-link user-link-people' title='徐庶'>公</A>懷王佐之才，宜擇人而事，奈何輕身往見<A HREF='../人物/劉表.html' class='wise-wiki-link user-link-people' title='劉表'>景升</A>乎？且<A HREF='../人物/劉備.html' class='wise-wiki-link user-link-people' title='劉備'>英雄豪傑</A>，只在眼前，<A HREF='../人物/徐庶.html' class='wise-wiki-link user-link-people' title='徐庶'>公</A>自不識耳。”<A HREF='../人物/徐庶.html' class='wise-wiki-link user-link-people' title='徐庶'>其人</A>曰：“<A HREF='../人物/司馬徽.html' class='wise-wiki-link user-link-people' title='司馬徽'>先生</A>之言是也。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞之大喜，暗忖<A HREF='../人物/徐庶.html' class='wise-wiki-link user-link-people' title='徐庶'>此人</A>必是<A HREF='../人物/諸葛亮.html' class='wise-wiki-link user-link-people' title='諸葛亮'>伏龍</A>、<A HREF='../人物/龐統.html' class='wise-wiki-link user-link-people' title='龐統'>鳳雛</A>，即欲出見，又恐造次。候至天曉，<A HREF='../人物/劉備.html' class='wise-wiki-link user-link-people' title='劉備'>玄德</A>求見<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>，問曰：“昨夜<A HREF='../人物/徐庶.html' class='wise-wiki-link user-link-people' title='徐庶'>來者</A>是誰？”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“此<A HREF='../人物/徐庶.html' class='wise-wiki-link user-link-people' title='徐庶'>吾友</A>也。”<A HREF='../人物/劉備.html' class='wise-wiki-link user-link-people' title='劉備'>玄德</A>求與相見。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“<A HREF='../人物/徐庶.html' class='wise-wiki-link user-link-people' title='徐庶'>此人</A>欲往投明主，已到他處去了。”<A HREF='../人物/劉備.html' class='wise-wiki-link user-link-people' title='劉備'>玄德</A>請問<A HREF='../人物/徐庶.html' class='wise-wiki-link user-link-people' title='徐庶'>其</A>姓名。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>笑曰：“好！好！”<A HREF='../人物/劉備.html' class='wise-wiki-link user-link-people' title='劉備'>玄德</A>再問：“<A HREF='../人物/諸葛亮.html' class='wise-wiki-link user-link-people' title='諸葛亮'>伏龍</A>、<A HREF='../人物/龐統.html' class='wise-wiki-link user-link-people' title='龐統'>鳳雛</A>，果系何人？”<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>亦只笑曰：“好！好！”<A HREF='../人物/劉備.html' class='wise-wiki-link user-link-people' title='劉備'>玄德</A>拜請<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>出山相助，同扶漢室。 <A HREF='../人物/司馬徽.html' class='wise-wiki-link user-link-people' title='司馬徽'>水鏡</A>曰：“山野閒散之人，不堪世用。自有勝<A HREF='../人物/司馬徽.html' class='wise-wiki-link user-link-people' title='司馬徽'>吾</A>十倍者來助<A HREF='../人物/劉備.html' class='wise-wiki-link user-link-people' title='劉備'>公</A>，<A HREF='../人物/劉備.html' class='wise-wiki-link user-link-people' title='劉備'>公</A>宜訪之。”</P>
<P class=wise-wiki>正談論間，忽聞莊外人喊馬嘶，<A HREF='../人物/司馬徽徒弟.html' class='wise-wiki-link user-link-people' title='司馬徽徒弟'>小童</A>來報：“有<A HREF='../人物/趙雲.html' class='wise-wiki-link user-link-people' title='趙雲'>一將軍</A>，引數百人到莊來也。”<A HREF='../人物/劉備.html' class='wise-wiki-link user-link-people' title='劉備'>玄德</A>大驚，急出視之，乃<A HREF='../人物/趙雲.html' class='wise-wiki-link user-link-people' title='趙雲'>趙雲</A>也。 <A HREF='../人物/劉備.html' class='wise-wiki-link user-link-people' title='劉備'>玄德</A>大喜。 <A HREF='../人物/趙雲.html' class='wise-wiki-link user-link-people' title='趙雲'>雲</A>下馬入見曰：“<A HREF='../人物/趙雲.html' class='wise-wiki-link user-link-people' title='趙雲'>某</A>夜來回縣，尋不見<A HREF='../人物/劉備.html' class='wise-wiki-link user-link-people' title='劉備'>主公</A>，連夜跟問到此，<A HREF='../人物/劉備.html' class='wise-wiki-link user-link-people' title='劉備'>主公</A>作速回縣。只恐有人來縣中廝殺。”<A HREF='../人物/劉備.html' class='wise-wiki-link user-link-people' title='劉備'>玄德</A>辭了<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>，與<A HREF='../人物/趙雲.html' class='wise-wiki-link user-link-people' title='趙雲'>趙雲</A>上馬，投新野來。行不數里，一彪人馬來到，視之，乃<A HREF='../人物/關羽.html' class='wise-wiki-link user-link-people' title='關羽'>雲長</A>、<A HREF='../人物/張飛.html' class='wise-wiki-link user-link-people' title='張飛'>翼德</A>也，相見大喜。 <A HREF='../人物/劉備.html' class='wise-wiki-link user-link-people' title='劉備'>玄德</A>訴說躍馬檀溪之事，共相嗟訝。到縣中，與<A HREF='../人物/孫幹.html' class='wise-wiki-link user-link-people' title='孫幹'>孫幹</A>等商議。 <A HREF='../人物/孫幹.html' class='wise-wiki-link user-link-people' title='孫幹'>幹</A>曰：“可先致書於<A HREF='../人物/劉表.html' class='wise-wiki-link user-link-people' title='劉表'>景升</A>，訴告此事。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>從其言，即令<A HREF='../人物/孫幹.html' class='wise-wiki-link user-link-people' title='孫幹'>孫幹</A>齎書至荊州。 <A HREF='../人物/劉表.html' class='wise-wiki-link user-link-people' title='劉表'>劉表</A>喚入問曰：“吾請<A HREF='../人物/劉備.html' class='wise-wiki-link user-link-people' title='劉備'>玄德</A>襄陽赴會，緣何逃席而去？”<A HREF='../人物/孫幹.html' class='wise-wiki-link user-link-people' title='孫幹'>孫幹</A>呈上書札，具言<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>設謀相害，賴躍馬檀溪得脫。 <A HREF='../人物/劉表.html' class='wise-wiki-link user-link-people' title='劉表'>表</A>大怒，急喚<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>責罵曰：“<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>焉敢害<A HREF='../人物/劉備.html' class='wise-wiki-link user-link-people' title='劉備'>吾弟</A>！”命推出斬之。 <A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>出，哭求免死，<A HREF='../人物/劉表.html' class='wise-wiki-link user-link-people' title='劉表'>表</A>怒猶未息。 <A HREF='../人物/孫幹.html' class='wise-wiki-link user-link-people' title='孫幹'>孫幹</A>告曰：“若殺<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>，恐<A HREF='../人物/劉備.html' class='wise-wiki-link user-link-people' title='劉備'>皇叔</A>不能安居於此矣。”<A HREF='../人物/劉表.html' class='wise-wiki-link user-link-people' title='劉表'>表</A>乃責而釋<A HREF='../人物/蔡瑁.html' class='wise-wiki-link user-link-people' title='蔡瑁'>之</A>，使長子<A HREF='../人物/劉琦.html' class='wise-wiki-link user-link-people' title='劉琦'>劉琦</A>同<A HREF='../人物/孫幹.html' class='wise-wiki-link user-link-people' title='孫幹'>孫幹</A>至<A HREF='../人物/劉備.html' class='wise-wiki-link user-link-people' title='劉備'>玄德</A>處請罪。</P>
<P class=wise-wiki><A HREF='../人物/劉琦.html' class='wise-wiki-link user-link-people' title='劉琦'>琦</A>奉命赴新野，<A HREF='../人物/劉備.html' class='wise-wiki-link user-link-people' title='劉備'>玄德</A>接著，設宴相待。酒酣，<A HREF='../人物/劉琦.html' class='wise-wiki-link user-link-people' title='劉琦'>琦</A>忽然墮淚。 <A HREF='../人物/劉備.html' class='wise-wiki-link user-link-people' title='劉備'>玄德</A>問其故。 <A HREF='../人物/劉琦.html' class='wise-wiki-link user-link-people' title='劉琦'>琦</A>曰：“繼母<A HREF='../人物/蔡夫人.html' class='wise-wiki-link user-link-people' title='蔡夫人'>蔡氏</A>，常懷謀害之心；<A HREF='../人物/劉琦.html' class='wise-wiki-link user-link-people' title='劉琦'>侄</A>無計免禍，幸<A HREF='../人物/劉備.html' class='wise-wiki-link user-link-people' title='劉備'>叔父</A>指教。”<A HREF='../人物/劉備.html' class='wise-wiki-link user-link-people' title='劉備'>玄德</A>勸以“小心盡孝，自然無禍。”</P>
<P class=wise-wiki>次日，<A HREF='../人物/劉琦.html' class='wise-wiki-link user-link-people' title='劉琦'>琦</A>泣別。 <A HREF='../人物/劉備.html' class='wise-wiki-link user-link-people' title='劉備'>玄德</A>乘馬送<A HREF='../人物/劉琦.html' class='wise-wiki-link user-link-people' title='劉琦'>琦</A>出郭，因指馬謂<A HREF='../人物/劉琦.html' class='wise-wiki-link user-link-people' title='劉琦'>琦</A>曰：“若非<A HREF='../人物/的盧.html' class='wise-wiki-link user-link-people' title='的盧'>此馬</A>，<A HREF='../人物/劉備.html' class='wise-wiki-link user-link-people' title='劉備'>吾</A>已為泉下之人矣。”<A HREF='../人物/劉琦.html' class='wise-wiki-link user-link-people' title='劉琦'>琦</A>曰：“此非馬之力，乃<A HREF='../人物/劉備.html' class='wise-wiki-link user-link-people' title='劉備'>叔父</A>之洪福也。”說罷，相別。 <A HREF='../人物/劉琦.html' class='wise-wiki-link user-link-people' title='劉琦'>劉琦</A>涕泣而去。 <A HREF='../人物/劉備.html' class='wise-wiki-link user-link-people' title='劉備'>玄德</A>回馬入城，忽見市上<A HREF='../人物/徐庶.html' class='wise-wiki-link user-link-people' title='徐庶'>一人</A>，葛巾布袍，皂絛烏履，長歌而來。歌曰：</P>
<DIV class='wise-wiki-p user-letter'><P class='wise-wiki user-letter'>天地反复兮，火欲殂；大廈將崩兮，一木難扶。山谷有賢兮，欲投明主；明主求賢兮，卻不知吾。</P></DIV>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞歌，暗思：“<A HREF='../人物/徐庶.html' class='wise-wiki-link user-link-people' title='徐庶'>此人</A>莫非<A HREF='../人物/司馬徽.html' class='wise-wiki-link user-link-people' title='司馬徽'>水鏡</A>所言<A HREF='../人物/諸葛亮.html' class='wise-wiki-link user-link-people' title='諸葛亮'>伏龍</A>、<A HREF='../人物/龐統.html' class='wise-wiki-link user-link-people' title='龐統'>鳳雛</A>乎？”遂下馬相見，邀入縣衙，問<A HREF='../人物/徐庶.html' class='wise-wiki-link user-link-people' title='徐庶'>其</A>姓名。答曰：“某乃潁上人也，<A HREF='../人物/徐庶.html' class='wise-wiki-link user-link-people' title='徐庶'>姓單，名福</A>。久聞<A HREF='../人物/劉備.html' class='wise-wiki-link user-link-people' title='劉備'>使君</A>納士招賢，欲來投托，未敢輒造；故行歌於市，以動<A HREF='../人物/劉備.html' class='wise-wiki-link user-link-people' title='劉備'>尊</A>聽耳。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>大喜，待為上賓。 <A HREF='../人物/徐庶.html' class='wise-wiki-link user-link-people' title='徐庶'>單福</A>曰：“適<A HREF='../人物/劉備.html' class='wise-wiki-link user-link-people' title='劉備'>使君</A>所乘之<A HREF='../人物/的盧.html' class='wise-wiki-link user-link-people' title='的盧'>馬</A>，再乞一觀。”<A HREF='../人物/劉備.html' class='wise-wiki-link user-link-people' title='劉備'>玄德</A>命去鞍牽於堂下。 <A HREF='../人物/徐庶.html' class='wise-wiki-link user-link-people' title='徐庶'>單福</A>曰：“此非<A HREF='../人物/的盧.html' class='wise-wiki-link user-link-people' title='的盧'>的盧</A>馬乎？雖是千里馬，卻要妨主，不可乘也。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“已應之矣。”遂具言躍檀溪之事。 <A HREF='../人物/徐庶.html' class='wise-wiki-link user-link-people' title='徐庶'>福</A>曰：“此乃救主，非妨主也；終必妨一主，<A HREF='../人物/徐庶.html' class='wise-wiki-link user-link-people' title='徐庶'>某</A>有一法可禳。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“願聞禳法。”<A HREF='../人物/徐庶.html' class='wise-wiki-link user-link-people' title='徐庶'>福</A>曰：“<A HREF='../人物/劉備.html' class='wise-wiki-link user-link-people' title='劉備'>公</A>意中有仇怨之人，可將此馬賜之；待妨過了此人，然後乘之，自然無事。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞言變色曰：“<A HREF='../人物/徐庶.html' class='wise-wiki-link user-link-people' title='徐庶'>公</A>初至此，不教<A HREF='../人物/劉備.html' class='wise-wiki-link user-link-people' title='劉備'>吾</A>以正道，便教作利己妨人之事，<A HREF='../人物/劉備.html' class='wise-wiki-link user-link-people' title='劉備'>備</A>不敢聞教。”<A HREF='../人物/徐庶.html' class='wise-wiki-link user-link-people' title='徐庶'>福</A>笑謝曰：“向聞<A HREF='../人物/劉備.html' class='wise-wiki-link user-link-people' title='劉備'>使君</A>仁德，未敢便信，故以此言相試耳。”<A HREF='../人物/劉備.html' class='wise-wiki-link user-link-people' title='劉備'>玄德</A>亦改容起謝曰：“<A HREF='../人物/劉備.html' class='wise-wiki-link user-link-people' title='劉備'>備</A>安能有仁德及人，惟<A HREF='../人物/徐庶.html' class='wise-wiki-link user-link-people' title='徐庶'>先生</A>教之。”<A HREF='../人物/徐庶.html' class='wise-wiki-link user-link-people' title='徐庶'>福</A>曰：“<A HREF='../人物/徐庶.html' class='wise-wiki-link user-link-people' title='徐庶'>吾</A>自潁上來此，聞新野之人歌曰：‘新野牧，<A HREF='../人物/劉備.html' class='wise-wiki-link user-link-people' title='劉備'>劉皇叔</A>，自到此，民豐足。’可見<A HREF='../人物/劉備.html' class='wise-wiki-link user-link-people' title='劉備'>使君</A>之仁德及人也。”<A HREF='../人物/劉備.html' class='wise-wiki-link user-link-people' title='劉備'>玄德</A>乃拜<A HREF='../人物/徐庶.html' class='wise-wiki-link user-link-people' title='徐庶'>單福</A>為軍師，調練本部人馬。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>自冀州回許都，常有取荊州之意，特差<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/李典.html' class='wise-wiki-link user-link-people' title='李典'>李典</A>並降將<A HREF='../人物/呂曠.html' class='wise-wiki-link user-link-people' title='呂曠'>呂曠</A>、<A HREF='../人物/呂翔.html' class='wise-wiki-link user-link-people' title='呂翔'>呂翔</A>等領兵三萬，屯樊城，虎視荊、襄，就探看虛實。時<A HREF='../人物/呂曠.html' class='wise-wiki-link user-link-people' title='呂曠'>呂曠</A>、<A HREF='../人物/呂翔.html' class='wise-wiki-link user-link-people' title='呂翔'>呂翔</A>禀<A HREF='../人物/曹仁.html' class='wise-wiki-link user-link-people' title='曹仁'>曹仁</A>曰：“今<A HREF='../人物/劉備.html' class='wise-wiki-link user-link-people' title='劉備'>劉備</A>屯兵新野，招軍買馬，積草儲糧，其志不小，不可不早圖之。吾二人自降<A HREF='../人物/曹操.html' class='wise-wiki-link user-link-people' title='曹操'>丞相</A>之後，未有寸功；願請精兵五千，取<A HREF='../人物/劉備.html' class='wise-wiki-link user-link-people' title='劉備'>劉備</A>之頭，以獻<A HREF='../人物/曹操.html' class='wise-wiki-link user-link-people' title='曹操'>丞相</A>。”</P>
<P class=wise-wiki><A HREF='../人物/曹仁.html' class='wise-wiki-link user-link-people' title='曹仁'>曹仁</A>大喜，與二呂兵五千，前往新野廝殺。探馬飛報<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>請<A HREF='../人物/徐庶.html' class='wise-wiki-link user-link-people' title='徐庶'>單福</A>商議。 <A HREF='../人物/徐庶.html' class='wise-wiki-link user-link-people' title='徐庶'>福</A>曰：“既有敵兵，不可令其入境。可使<A HREF='../人物/關羽.html' class='wise-wiki-link user-link-people' title='關羽'>關公</A>引一軍從左而出，以敵來軍中路；<A HREF='../人物/張飛.html' class='wise-wiki-link user-link-people' title='張飛'>張飛</A>引一軍從右而出，以敵來軍後路；<A HREF='../人物/劉備.html' class='wise-wiki-link user-link-people' title='劉備'>公</A>自引<A HREF='../人物/趙雲.html' class='wise-wiki-link user-link-people' title='趙雲'>趙雲</A>出兵前路相迎，敵可破矣。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>從其言，即差<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二人去訖；然後與<A HREF='../人物/徐庶.html' class='wise-wiki-link user-link-people' title='徐庶'>單福</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>等，共引二千人馬出關相迎。行不數里，只見山後塵頭大起，<A HREF='../人物/呂曠.html' class='wise-wiki-link user-link-people' title='呂曠'>呂曠</A>、<A HREF='../人物/呂翔.html' class='wise-wiki-link user-link-people' title='呂翔'>呂翔</A>引軍來到。兩邊各射住陣角。 <A HREF='../人物/劉備.html' class='wise-wiki-link user-link-people' title='劉備'>玄德</A>出馬於旗門下，大呼曰：“來者何人？敢犯<A HREF='../人物/劉備.html' class='wise-wiki-link user-link-people' title='劉備'>吾</A>境！”<A HREF='../人物/呂曠.html' class='wise-wiki-link user-link-people' title='呂曠'>呂曠</A>出馬曰：“<A HREF='../人物/呂曠.html' class='wise-wiki-link user-link-people' title='呂曠'>吾</A>乃大將<A HREF='../人物/呂曠.html' class='wise-wiki-link user-link-people' title='呂曠'>呂曠</A>也。奉<A HREF='../人物/曹操.html' class='wise-wiki-link user-link-people' title='曹操'>丞相</A>命，特來擒<A HREF='../人物/劉備.html' class='wise-wiki-link user-link-people' title='劉備'>汝</A>！”<A HREF='../人物/劉備.html' class='wise-wiki-link user-link-people' title='劉備'>玄德</A>大怒，使<A HREF='../人物/趙雲.html' class='wise-wiki-link user-link-people' title='趙雲'>趙雲</A>出馬。二將交戰，不數合，<A HREF='../人物/趙雲.html' class='wise-wiki-link user-link-people' title='趙雲'>趙雲</A>一槍刺<A HREF='../人物/呂曠.html' class='wise-wiki-link user-link-people' title='呂曠'>呂曠</A>於馬下。 <A HREF='../人物/劉備.html' class='wise-wiki-link user-link-people' title='劉備'>玄德</A>麾軍掩殺，<A HREF='../人物/呂翔.html' class='wise-wiki-link user-link-people' title='呂翔'>呂翔</A>抵敵不住，引軍便走。</P>
<P class=wise-wiki>正行間，路傍一軍突出，為首<A HREF='../人物/關羽.html' class='wise-wiki-link user-link-people' title='關羽'>大將</A>，乃<A HREF='../人物/關羽.html' class='wise-wiki-link user-link-people' title='關羽'>關雲長</A>也。衝殺一陣。 <A HREF='../人物/呂翔.html' class='wise-wiki-link user-link-people' title='呂翔'>呂翔</A>折兵大半，奪路走脫。行不到十里，又一軍攔住去路。為首<A HREF='../人物/張飛.html' class='wise-wiki-link user-link-people' title='張飛'>大將</A>，挺矛大叫：“<A HREF='../人物/張飛.html' class='wise-wiki-link user-link-people' title='張飛'>張翼德</A>在此！”直取<A HREF='../人物/呂翔.html' class='wise-wiki-link user-link-people' title='呂翔'>呂翔</A>，<A HREF='../人物/呂翔.html' class='wise-wiki-link user-link-people' title='呂翔'>翔</A>措手不及，被<A HREF='../人物/張飛.html' class='wise-wiki-link user-link-people' title='張飛'>張飛</A>一矛刺中，翻身落馬而死。餘眾四散奔走。 <A HREF='../人物/劉備.html' class='wise-wiki-link user-link-people' title='劉備'>玄德</A>合軍追趕，大半多被擒獲。 <A HREF='../人物/劉備.html' class='wise-wiki-link user-link-people' title='劉備'>玄德</A>班師回縣，重待<A HREF='../人物/徐庶.html' class='wise-wiki-link user-link-people' title='徐庶'>單福</A>，犒賞三軍。</P>
<P class=wise-wiki>卻說敗軍回見<A HREF='../人物/曹仁.html' class='wise-wiki-link user-link-people' title='曹仁'>曹仁</A>，報說二呂被殺，軍士多被活捉。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>大驚，與<A HREF='../人物/李典.html' class='wise-wiki-link user-link-people' title='李典'>李典</A>商議。 <A HREF='../人物/李典.html' class='wise-wiki-link user-link-people' title='李典'>典</A>曰：“二將欺敵而亡，今只宜按兵不動，申報<A HREF='../人物/曹操.html' class='wise-wiki-link user-link-people' title='曹操'>丞相</A>，起大兵來征剿，乃為上策。”<A HREF='../人物/曹仁.html' class='wise-wiki-link user-link-people' title='曹仁'>仁</A>曰：“不然。今二將陣亡，又折許多兵馬，此仇不可不急報。量新野彈丸之地，何勞<A HREF='../人物/曹操.html' class='wise-wiki-link user-link-people' title='曹操'>丞相</A>大軍？”<A HREF='../人物/李典.html' class='wise-wiki-link user-link-people' title='李典'>典</A>曰：“<A HREF='../人物/劉備.html' class='wise-wiki-link user-link-people' title='劉備'>劉備</A>人傑也，不可輕視。”<A HREF='../人物/曹仁.html' class='wise-wiki-link user-link-people' title='曹仁'>仁</A>曰：“<A HREF='../人物/李典.html' class='wise-wiki-link user-link-people' title='李典'>公</A>何怯也？”<A HREF='../人物/李典.html' class='wise-wiki-link user-link-people' title='李典'>典</A>曰：“兵法雲：‘知彼知己，百戰百勝．’<A HREF='../人物/李典.html' class='wise-wiki-link user-link-people' title='李典'>某</A>非怯戰，但恐不能必勝耳。”<A HREF='../人物/曹仁.html' class='wise-wiki-link user-link-people' title='曹仁'>仁</A>怒曰：“<A HREF='../人物/李典.html' class='wise-wiki-link user-link-people' title='李典'>公</A>懷二心耶？<A HREF='../人物/曹仁.html' class='wise-wiki-link user-link-people' title='曹仁'>吾</A>必欲生擒<A HREF='../人物/劉備.html' class='wise-wiki-link user-link-people' title='劉備'>劉備</A>！”<A HREF='../人物/李典.html' class='wise-wiki-link user-link-people' title='李典'>典</A>曰：“<A HREF='../人物/曹仁.html' class='wise-wiki-link user-link-people' title='曹仁'>將軍</A>若去，<A HREF='../人物/李典.html' class='wise-wiki-link user-link-people' title='李典'>某</A>守樊城。”<A HREF='../人物/曹仁.html' class='wise-wiki-link user-link-people' title='曹仁'>仁</A>曰：“<A HREF='../人物/李典.html' class='wise-wiki-link user-link-people' title='李典'>汝</A>若不同去，真懷二心矣。”<A HREF='../人物/李典.html' class='wise-wiki-link user-link-people' title='李典'>典</A>不得已，只得與<A HREF='../人物/曹仁.html' class='wise-wiki-link user-link-people' title='曹仁'>曹仁</A>點起二萬五千軍馬，渡河投新野而來。正是：</P>
<DIV class='wise-wiki-p user-poem'><P class='wise-wiki user-poem'>偏裨既有輿屍辱，</P>
<P class='wise-wiki user-poem'>主將重興雪恥兵。</P></DIV>
<P class=wise-wiki>未知勝負何如，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='034.html' class='navigator'>上一頁</A></SPAN> <SPAN class='navigator'><A HREF='036.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01217秒。</DIV></BODY>
</HTML>