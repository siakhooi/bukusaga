<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第四十七回　闞澤密獻詐書　龐統巧授連環計 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='046.html' class='navigator'>上一頁</A></SPAN> <SPAN class='navigator'><A HREF='048.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第四十七回　闞澤密獻詐書　龐統巧授連環計</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%B5%A4%E5%A3%81%E4%B9%8B%E6%88%B0' class='wise-wiki-external-link user-external-link-wikipedia' title='維基：赤壁之戰'>維基：赤壁之戰</A>
</UL></DIV></FIELDSET>


<P class=wise-wiki>卻說<A HREF='../人物/闞澤.html' class='wise-wiki-link user-link-people' title='闞澤'>闞澤字德潤</A>，會稽山陰人也。家貧好學，與人傭工，嘗借人書來看。看過一遍，便不遺忘。口才辨給，少有膽氣。 <A HREF='../人物/孫權.html' class='wise-wiki-link user-link-people' title='孫權'>孫權</A>召為參謀，與<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>最相善。 <A HREF='../人物/黃蓋.html' class='wise-wiki-link user-link-people' title='黃蓋'>蓋</A>知<A HREF='../人物/闞澤.html' class='wise-wiki-link user-link-people' title='闞澤'>其</A>能言有膽，故欲使獻詐降書。 <A HREF='../人物/闞澤.html' class='wise-wiki-link user-link-people' title='闞澤'>澤</A>欣然應諾曰：“大丈夫處世，不能立功建業，不幾與草木同腐乎？<A HREF='../人物/黃蓋.html' class='wise-wiki-link user-link-people' title='黃蓋'>公</A>既捐軀報主，<A HREF='../人物/闞澤.html' class='wise-wiki-link user-link-people' title='闞澤'>澤</A>又何惜微生！”<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>滾下床來拜而謝之。 <A HREF='../人物/闞澤.html' class='wise-wiki-link user-link-people' title='闞澤'>澤</A>曰：“事不可緩，即今便行。”<A HREF='../人物/黃蓋.html' class='wise-wiki-link user-link-people' title='黃蓋'>蓋</A>曰：“書已修下了。”</P>
<P class=wise-wiki><A HREF='../人物/闞澤.html' class='wise-wiki-link user-link-people' title='闞澤'>澤</A>領了書，只就當夜扮作漁翁，駕小舟，望北岸而行。是夜寒星滿天，三更時候，早到<A HREF='../人物/曹操.html' class='wise-wiki-link user-link-people' title='曹操'>曹</A>軍水寨。巡江軍士拏住，連夜報知<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>曰：“莫非是奸細麼？”軍士曰：“只一漁翁，自稱是東吳參謀<A HREF='../人物/闞澤.html' class='wise-wiki-link user-link-people' title='闞澤'>闞澤</A>，有機密事來見。”<A HREF='../人物/曹操.html' class='wise-wiki-link user-link-people' title='曹操'>操</A>便教引將入來。軍士引<A HREF='../人物/闞澤.html' class='wise-wiki-link user-link-people' title='闞澤'>闞澤</A>至，只見帳上燈燭輝煌，<A HREF='../人物/曹操.html' class='wise-wiki-link user-link-people' title='曹操'>曹操</A>憑幾危坐，問曰：“<A HREF='../人物/闞澤.html' class='wise-wiki-link user-link-people' title='闞澤'>汝</A>既是東吳參謀，來此何干？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“人言<A HREF='../人物/曹操.html' class='wise-wiki-link user-link-people' title='曹操'>曹丞相</A>求賢若渴，今觀此問，甚不相合。─<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>，<A HREF='../人物/黃蓋.html' class='wise-wiki-link user-link-people' title='黃蓋'>汝</A>又錯尋思了也！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>吾</A>與東吳旦夕交兵，<A HREF='../人物/闞澤.html' class='wise-wiki-link user-link-people' title='闞澤'>汝</A>私行到此，如何不問？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>乃東吳三世舊臣，今被<A HREF='../人物/周瑜.html' class='wise-wiki-link user-link-people' title='周瑜'>周瑜</A>於眾將之前，無端毒打，不勝忿恨。因欲投降<A HREF='../人物/曹操.html' class='wise-wiki-link user-link-people' title='曹操'>丞相</A>，為報仇之計，特謀之於<A HREF='../人物/闞澤.html' class='wise-wiki-link user-link-people' title='闞澤'>我</A>。<A HREF='../人物/闞澤.html' class='wise-wiki-link user-link-people' title='闞澤'>我</A>與<A HREF='../人物/黃蓋.html' class='wise-wiki-link user-link-people' title='黃蓋'>公覆</A>，情同骨肉，迳來為獻密書。未知<A HREF='../人物/曹操.html' class='wise-wiki-link user-link-people' title='曹操'>丞相</A>肯容納否？”<A HREF='../人物/曹操.html' class='wise-wiki-link user-link-people' title='曹操'>操</A>曰：“書在何處？”<A HREF='../人物/闞澤.html' class='wise-wiki-link user-link-people' title='闞澤'>闞澤</A>取書呈上。 <A HREF='../人物/曹操.html' class='wise-wiki-link user-link-people' title='曹操'>操</A>拆書，就燈下觀看。書略曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/黃蓋.html' class='wise-wiki-link user-link-people' title='黃蓋'>蓋</A>受孫氏厚恩，本不當懷二心。然以今日事勢論之：用江東六邵之卒，當中國百萬之師，眾寡不敵，海內所共見也。東吳將吏，無論智愚，皆知其不可。<A HREF='../人物/周瑜.html' class='wise-wiki-link user-link-people' title='周瑜'>周瑜</A>小子，偏懷淺戇，自負其能，輒欲以卵敵石；兼之擅作威福，無罪受刑，有功不賞。<A HREF='../人物/黃蓋.html' class='wise-wiki-link user-link-people' title='黃蓋'>蓋</A>系舊臣，無端為所摧辱，心實恨之！伏聞<A HREF='../人物/曹操.html' class='wise-wiki-link user-link-people' title='曹操'>丞相</A>，誠心待物，虛懷納士，<A HREF='../人物/黃蓋.html' class='wise-wiki-link user-link-people' title='黃蓋'>蓋</A>願率眾歸降，以圖建功雪恥。糧草車仗，隨船獻納。泣血拜白，萬勿見疑。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>於几案上翻覆將書看了十餘次，忽然拍案張目大怒曰：“<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>用苦肉計，令<A HREF='../人物/闞澤.html' class='wise-wiki-link user-link-people' title='闞澤'>汝</A>下詐降書，就中取事，卻敢來戲侮<A HREF='../人物/曹操.html' class='wise-wiki-link user-link-people' title='曹操'>我</A>耶！”便教左右推出斬之。左右將<A HREF='../人物/闞澤.html' class='wise-wiki-link user-link-people' title='闞澤'>闞澤</A>簇下，<A HREF='../人物/闞澤.html' class='wise-wiki-link user-link-people' title='闞澤'>澤</A>面不改容，仰天大笑。 <A HREF='../人物/曹操.html' class='wise-wiki-link user-link-people' title='曹操'>操</A>教牽回，叱曰：“<A HREF='../人物/曹操.html' class='wise-wiki-link user-link-people' title='曹操'>吾</A>已識破奸計，<A HREF='../人物/闞澤.html' class='wise-wiki-link user-link-people' title='闞澤'>汝</A>何故哂笑？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>吾</A>不笑<A HREF='../人物/曹操.html' class='wise-wiki-link user-link-people' title='曹操'>你</A>。<A HREF='../人物/闞澤.html' class='wise-wiki-link user-link-people' title='闞澤'>吾</A>笑<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>不識人耳。”<A HREF='../人物/曹操.html' class='wise-wiki-link user-link-people' title='曹操'>操</A>曰：“何不識人？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“殺便殺，何必多問！”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>吾</A>自幼熟讀兵書，深知姦偽之道。<A HREF='../人物/闞澤.html' class='wise-wiki-link user-link-people' title='闞澤'>汝</A>這條計，只好瞞別人，如何瞞得<A HREF='../人物/曹操.html' class='wise-wiki-link user-link-people' title='曹操'>我</A>！”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>你</A>且說書中那件事是奸計？”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>我</A>說出<A HREF='../人物/闞澤.html' class='wise-wiki-link user-link-people' title='闞澤'>你</A>那破綻，教<A HREF='../人物/闞澤.html' class='wise-wiki-link user-link-people' title='闞澤'>你</A>死而無怨！<A HREF='../人物/闞澤.html' class='wise-wiki-link user-link-people' title='闞澤'>你</A>既是真心獻書投降，如何不明約幾時？如今<A HREF='../人物/闞澤.html' class='wise-wiki-link user-link-people' title='闞澤'>你</A>有何理說？”</P>
<P class=wise-wiki><A HREF='../人物/闞澤.html' class='wise-wiki-link user-link-people' title='闞澤'>闞澤</A>聽罷，大笑曰：“虧<A HREF='../人物/曹操.html' class='wise-wiki-link user-link-people' title='曹操'>汝</A>不惶恐，敢自誇熟讀兵書！還不及早收兵回去！倘若交戰，必被<A HREF='../人物/周瑜.html' class='wise-wiki-link user-link-people' title='周瑜'>周瑜</A>擒矣！無學之輩！可惜<A HREF='../人物/闞澤.html' class='wise-wiki-link user-link-people' title='闞澤'>吾</A>屈死<A HREF='../人物/曹操.html' class='wise-wiki-link user-link-people' title='曹操'>汝</A>手！”<A HREF='../人物/曹操.html' class='wise-wiki-link user-link-people' title='曹操'>操</A>曰：“何謂<A HREF='../人物/曹操.html' class='wise-wiki-link user-link-people' title='曹操'>我</A>無學？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/曹操.html' class='wise-wiki-link user-link-people' title='曹操'>汝</A>不識機謀，不明道理，豈非無學？”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/闞澤.html' class='wise-wiki-link user-link-people' title='闞澤'>你</A>且說<A HREF='../人物/曹操.html' class='wise-wiki-link user-link-people' title='曹操'>我</A>那幾般不是處？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/曹操.html' class='wise-wiki-link user-link-people' title='曹操'>汝</A>無待賢之禮，<A HREF='../人物/闞澤.html' class='wise-wiki-link user-link-people' title='闞澤'>吾</A>何必言？但有死而已。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/闞澤.html' class='wise-wiki-link user-link-people' title='闞澤'>汝</A>若說得有理，<A HREF='../人物/曹操.html' class='wise-wiki-link user-link-people' title='曹操'>我</A>自然敬服。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“豈不聞‘背主作竊，不可定期’？倘今約定日期，急切下不得手，這裡反來接應，事必洩漏。但可覷便而行，豈可預期相訂乎？<A HREF='../人物/曹操.html' class='wise-wiki-link user-link-people' title='曹操'>汝</A>不明此理，欲屈殺好人，真無學之輩也！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>聞言，改容下席而謝曰：“<A HREF='../人物/曹操.html' class='wise-wiki-link user-link-people' title='曹操'>某</A>見事不明，誤犯尊威，幸勿掛懷。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>吾</A>與<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>，傾心投降，如嬰兒之望父母，豈有詐乎？”<A HREF='../人物/曹操.html' class='wise-wiki-link user-link-people' title='曹操'>操</A>大喜曰：“若二人能建大功，他日受爵，必在諸人之上。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“某等非為爵祿而來，實應天順人耳。”<A HREF='../人物/曹操.html' class='wise-wiki-link user-link-people' title='曹操'>操</A>取酒待之。</P>
<P class=wise-wiki>少頃，有人入帳，於<A HREF='../人物/曹操.html' class='wise-wiki-link user-link-people' title='曹操'>操</A>耳邊私語。 <A HREF='../人物/曹操.html' class='wise-wiki-link user-link-people' title='曹操'>操</A>曰：“將書來看。”其人以密書呈上。 <A HREF='../人物/曹操.html' class='wise-wiki-link user-link-people' title='曹操'>操</A>觀之，顏色頗喜。 <A HREF='../人物/闞澤.html' class='wise-wiki-link user-link-people' title='闞澤'>闞澤</A>暗思：“此必<A HREF='../人物/蔡中.html' class='wise-wiki-link user-link-people' title='蔡中'>蔡中</A>、<A HREF='../人物/蔡和.html' class='wise-wiki-link user-link-people' title='蔡和'>蔡和</A>來報<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>受刑消息，<A HREF='../人物/曹操.html' class='wise-wiki-link user-link-people' title='曹操'>操</A>故喜<A HREF='../人物/闞澤.html' class='wise-wiki-link user-link-people' title='闞澤'>我</A>投降之事為真實也。”<A HREF='../人物/曹操.html' class='wise-wiki-link user-link-people' title='曹操'>操</A>曰：“煩<A HREF='../人物/闞澤.html' class='wise-wiki-link user-link-people' title='闞澤'>先生</A>再回江東，與<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>約定，先通消息過江，<A HREF='../人物/曹操.html' class='wise-wiki-link user-link-people' title='曹操'>吾</A>以兵接應。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>某</A>已離江東，不可複還。望<A HREF='../人物/曹操.html' class='wise-wiki-link user-link-people' title='曹操'>丞相</A>別遣機密人去。”<A HREF='../人物/曹操.html' class='wise-wiki-link user-link-people' title='曹操'>操</A>曰：“若他人去，事恐洩漏。”<A HREF='../人物/闞澤.html' class='wise-wiki-link user-link-people' title='闞澤'>澤</A>再三推辭；良久，乃曰：“若去則不敢久停，便當行矣。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>賜以金帛，<A HREF='../人物/闞澤.html' class='wise-wiki-link user-link-people' title='闞澤'>澤</A>不受，辭別出營，再駕肩舟，重回江東，來見<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>，細說前事。 <A HREF='../人物/黃蓋.html' class='wise-wiki-link user-link-people' title='黃蓋'>蓋</A>曰：“非<A HREF='../人物/闞澤.html' class='wise-wiki-link user-link-people' title='闞澤'>公</A>能辯，則<A HREF='../人物/黃蓋.html' class='wise-wiki-link user-link-people' title='黃蓋'>蓋</A>徒受苦矣。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>吾</A>今去<A HREF='../人物/甘寧.html' class='wise-wiki-link user-link-people' title='甘寧'>甘寧</A>寨中，探<A HREF='../人物/蔡中.html' class='wise-wiki-link user-link-people' title='蔡中'>蔡中</A>、<A HREF='../人物/蔡和.html' class='wise-wiki-link user-link-people' title='蔡和'>蔡和</A>消息。”<A HREF='../人物/黃蓋.html' class='wise-wiki-link user-link-people' title='黃蓋'>蓋</A>曰：“甚善。”<A HREF='../人物/闞澤.html' class='wise-wiki-link user-link-people' title='闞澤'>澤</A>至<A HREF='../人物/甘寧.html' class='wise-wiki-link user-link-people' title='甘寧'>寧</A>寨，<A HREF='../人物/甘寧.html' class='wise-wiki-link user-link-people' title='甘寧'>寧</A>接入。 <A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/甘寧.html' class='wise-wiki-link user-link-people' title='甘寧'>將軍</A>昨為救<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>，被<A HREF='../人物/周瑜.html' class='wise-wiki-link user-link-people' title='周瑜'>周公瑾</A>所辱，<A HREF='../人物/闞澤.html' class='wise-wiki-link user-link-people' title='闞澤'>吾</A>甚不平。”<A HREF='../人物/甘寧.html' class='wise-wiki-link user-link-people' title='甘寧'>寧</A>笑而不答。</P>
<P class=wise-wiki>正話間，<A HREF='../人物/蔡和.html' class='wise-wiki-link user-link-people' title='蔡和'>蔡和</A>、<A HREF='../人物/蔡中.html' class='wise-wiki-link user-link-people' title='蔡中'>蔡中</A>至。 <A HREF='../人物/闞澤.html' class='wise-wiki-link user-link-people' title='闞澤'>澤</A>以目送<A HREF='../人物/甘寧.html' class='wise-wiki-link user-link-people' title='甘寧'>甘寧</A>。 <A HREF='../人物/甘寧.html' class='wise-wiki-link user-link-people' title='甘寧'>寧</A>會意，乃曰：“<A HREF='../人物/周瑜.html' class='wise-wiki-link user-link-people' title='周瑜'>周公瑾</A>只自恃其能，全不以我等為念。<A HREF='../人物/甘寧.html' class='wise-wiki-link user-link-people' title='甘寧'>我</A>今被辱，羞見江左諸人！”說罷，咬牙切齒，怕案大叫。 <A HREF='../人物/闞澤.html' class='wise-wiki-link user-link-people' title='闞澤'>澤</A>乃虛與<A HREF='../人物/甘寧.html' class='wise-wiki-link user-link-people' title='甘寧'>寧</A>耳邊低語，<A HREF='../人物/甘寧.html' class='wise-wiki-link user-link-people' title='甘寧'>寧</A>低頭不言，長嘆數聲。</P>
<P class=wise-wiki><A HREF='../人物/蔡和.html' class='wise-wiki-link user-link-people' title='蔡和'>蔡和</A>、<A HREF='../人物/蔡中.html' class='wise-wiki-link user-link-people' title='蔡中'>蔡中</A>見<A HREF='../人物/闞澤.html' class='wise-wiki-link user-link-people' title='闞澤'>澤</A><A HREF='../人物/甘寧.html' class='wise-wiki-link user-link-people' title='甘寧'>寧</A>皆有反意，以言挑之曰：“<A HREF='../人物/甘寧.html' class='wise-wiki-link user-link-people' title='甘寧'>將軍</A>何故煩惱？<A HREF='../人物/闞澤.html' class='wise-wiki-link user-link-people' title='闞澤'>先生</A>有何不平？”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“吾等腹中之苦，汝豈知耶！”<A HREF='../人物/蔡和.html' class='wise-wiki-link user-link-people' title='蔡和'>蔡和</A>曰：“莫非欲背<A HREF='../人物/孫權.html' class='wise-wiki-link user-link-people' title='孫權'>吳</A>投<A HREF='../人物/曹操.html' class='wise-wiki-link user-link-people' title='曹操'>曹</A>耶？”<A HREF='../人物/闞澤.html' class='wise-wiki-link user-link-people' title='闞澤'>闞澤</A>失色。 <A HREF='../人物/甘寧.html' class='wise-wiki-link user-link-people' title='甘寧'>甘寧</A>拔劍而起曰：“<A HREF='../人物/甘寧.html' class='wise-wiki-link user-link-people' title='甘寧'>吾</A>事已為窺破，不可不殺之以滅口！”</P>
<P class=wise-wiki><A HREF='../人物/蔡和.html' class='wise-wiki-link user-link-people' title='蔡和'>蔡和</A>，<A HREF='../人物/蔡中.html' class='wise-wiki-link user-link-people' title='蔡中'>蔡中</A>慌曰：“二公勿憂，吾亦當以心腹之事相告。”<A HREF='../人物/甘寧.html' class='wise-wiki-link user-link-people' title='甘寧'>寧</A>曰：“可速言之！”<A HREF='../人物/蔡和.html' class='wise-wiki-link user-link-people' title='蔡和'>蔡和</A>曰：“吾二人乃<A HREF='../人物/曹操.html' class='wise-wiki-link user-link-people' title='曹操'>曹公</A>使來詐降者，二公若有歸順之心，吾當引進。”<A HREF='../人物/甘寧.html' class='wise-wiki-link user-link-people' title='甘寧'>寧</A>曰：“<A HREF='../人物/蔡和.html' class='wise-wiki-link user-link-people' title='蔡和'>汝</A>言果真乎？”二人齊聲曰：“安敢相欺？”<A HREF='../人物/甘寧.html' class='wise-wiki-link user-link-people' title='甘寧'>寧</A>佯喜曰：“若如此，是天賜其便也！”二蔡曰：“<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>與<A HREF='../人物/甘寧.html' class='wise-wiki-link user-link-people' title='甘寧'>將軍</A>被辱之事，吾已報知<A HREF='../人物/曹操.html' class='wise-wiki-link user-link-people' title='曹操'>丞相</A>矣。”<A HREF='../人物/闞澤.html' class='wise-wiki-link user-link-people' title='闞澤'>澤</A>曰：“<A HREF='../人物/闞澤.html' class='wise-wiki-link user-link-people' title='闞澤'>吾</A>已為<A HREF='../人物/黃蓋.html' class='wise-wiki-link user-link-people' title='黃蓋'>黃公覆</A>獻書<A HREF='../人物/曹操.html' class='wise-wiki-link user-link-people' title='曹操'>丞相</A>，今特來見<A HREF='../人物/甘寧.html' class='wise-wiki-link user-link-people' title='甘寧'>興霸</A>，相約同降耳。”<A HREF='../人物/甘寧.html' class='wise-wiki-link user-link-people' title='甘寧'>寧</A>曰：“大丈夫既遇明主，自當傾心相投。”</P>
<P class=wise-wiki>於是四共飲，同論心事。二蔡即時寫書，密報<A HREF='../人物/曹操.html' class='wise-wiki-link user-link-people' title='曹操'>曹操</A>，說<A HREF='../人物/甘寧.html' class='wise-wiki-link user-link-people' title='甘寧'>甘寧</A>與某同為內應。 <A HREF='../人物/闞澤.html' class='wise-wiki-link user-link-people' title='闞澤'>闞澤</A>另自修書，遣人密報<A HREF='../人物/曹操.html' class='wise-wiki-link user-link-people' title='曹操'>曹操</A>。書中具言<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>欲來，未得其便；但看船頭插青牙旗而來者，即是也。</P>
<P class=wise-wiki>卻說<A HREF='../人物/曹操.html' class='wise-wiki-link user-link-people' title='曹操'>曹操</A>連得二書，心中疑感不定，聚眾謀士商議曰：“江左<A HREF='../人物/甘寧.html' class='wise-wiki-link user-link-people' title='甘寧'>甘寧</A>被<A HREF='../人物/周瑜.html' class='wise-wiki-link user-link-people' title='周瑜'>周瑜</A>所辱，願為內應；<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>受責，令<A HREF='../人物/闞澤.html' class='wise-wiki-link user-link-people' title='闞澤'>闞澤</A>來納降；俱未可深信。誰敢直入<A HREF='../人物/周瑜.html' class='wise-wiki-link user-link-people' title='周瑜'>周瑜</A>寨中，探聽實信？”<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>進曰：“<A HREF='../人物/蔣幹.html' class='wise-wiki-link user-link-people' title='蔣幹'>某</A>前日空往東吳，未得成功，深懷慚愧。今願捨身再往，務得實信，回報<A HREF='../人物/曹操.html' class='wise-wiki-link user-link-people' title='曹操'>丞相</A>。”<A HREF='../人物/曹操.html' class='wise-wiki-link user-link-people' title='曹操'>操</A>大喜，即時令<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>上船。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>駕小舟，迳到江南水寨邊，便使人傳報。</P>
<P class=wise-wiki><A HREF='../人物/周瑜.html' class='wise-wiki-link user-link-people' title='周瑜'>周瑜</A>聽得<A HREF='../人物/蔣幹.html' class='wise-wiki-link user-link-people' title='蔣幹'>幹</A>又到，大喜曰：“<A HREF='../人物/周瑜.html' class='wise-wiki-link user-link-people' title='周瑜'>吾</A>之成功，只在<A HREF='../人物/蔣幹.html' class='wise-wiki-link user-link-people' title='蔣幹'>此人</A>身上！”遂囑付<A HREF='../人物/魯肅.html' class='wise-wiki-link user-link-people' title='魯肅'>魯肅</A>：“請<A HREF='../人物/龐統.html' class='wise-wiki-link user-link-people' title='龐統'>龐士元</A>來，為<A HREF='../人物/周瑜.html' class='wise-wiki-link user-link-people' title='周瑜'>我</A>如此如此。”原來襄陽<A HREF='../人物/龐統.html' class='wise-wiki-link user-link-people' title='龐統'>龐統，字士元</A>，因避亂寓居江東。 <A HREF='../人物/魯肅.html' class='wise-wiki-link user-link-people' title='魯肅'>魯肅</A>曾薦之於<A HREF='../人物/周瑜.html' class='wise-wiki-link user-link-people' title='周瑜'>周瑜</A>，<A HREF='../人物/龐統.html' class='wise-wiki-link user-link-people' title='龐統'>統</A>未及往見。 <A HREF='../人物/周瑜.html' class='wise-wiki-link user-link-people' title='周瑜'>瑜</A>先使<A HREF='../人物/魯肅.html' class='wise-wiki-link user-link-people' title='魯肅'>肅</A>問計於<A HREF='../人物/龐統.html' class='wise-wiki-link user-link-people' title='龐統'>統</A>曰：“破<A HREF='../人物/曹操.html' class='wise-wiki-link user-link-people' title='曹操'>曹</A>當用何策？”<A HREF='../人物/龐統.html' class='wise-wiki-link user-link-people' title='龐統'>統</A>密謂<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“欲破<A HREF='../人物/曹操.html' class='wise-wiki-link user-link-people' title='曹操'>曹</A>兵，須用火攻；但大江面上，一船著火，餘船四散；除非獻‘連環計’，教他釘作一處，然後功可成也。”<A HREF='../人物/魯肅.html' class='wise-wiki-link user-link-people' title='魯肅'>肅</A>以告<A HREF='../人物/周瑜.html' class='wise-wiki-link user-link-people' title='周瑜'>瑜</A>，<A HREF='../人物/周瑜.html' class='wise-wiki-link user-link-people' title='周瑜'>瑜</A>深服其論，因謂<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“為<A HREF='../人物/周瑜.html' class='wise-wiki-link user-link-people' title='周瑜'>我</A>行此計者，非<A HREF='../人物/龐統.html' class='wise-wiki-link user-link-people' title='龐統'>龐士元</A>不可。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“只怕<A HREF='../人物/曹操.html' class='wise-wiki-link user-link-people' title='曹操'>曹操</A>奸猾，如何去得？”</P>
<P class=wise-wiki><A HREF='../人物/周瑜.html' class='wise-wiki-link user-link-people' title='周瑜'>周瑜</A>沈吟未決，正尋思沒個機會，忽報<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>又來。 <A HREF='../人物/周瑜.html' class='wise-wiki-link user-link-people' title='周瑜'>瑜</A>大喜，一面分付<A HREF='../人物/龐統.html' class='wise-wiki-link user-link-people' title='龐統'>龐統</A>用計；一面坐於帳上，使人請<A HREF='../人物/蔣幹.html' class='wise-wiki-link user-link-people' title='蔣幹'>幹</A>。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>見不來接，心中疑慮，教把船於僻靜岸口纜系，乃入寨見<A HREF='../人物/周瑜.html' class='wise-wiki-link user-link-people' title='周瑜'>周瑜</A>。 <A HREF='../人物/周瑜.html' class='wise-wiki-link user-link-people' title='周瑜'>瑜</A>作色曰：“<A HREF='../人物/蔣幹.html' class='wise-wiki-link user-link-people' title='蔣幹'>子翼</A>何故欺<A HREF='../人物/周瑜.html' class='wise-wiki-link user-link-people' title='周瑜'>吾</A>太甚？”<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>笑曰：“<A HREF='../人物/蔣幹.html' class='wise-wiki-link user-link-people' title='蔣幹'>吾</A>想與<A HREF='../人物/周瑜.html' class='wise-wiki-link user-link-people' title='周瑜'>你</A>乃舊日弟兄，特來吐心腹事，何言相欺也？”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/蔣幹.html' class='wise-wiki-link user-link-people' title='蔣幹'>汝</A>要說<A HREF='../人物/周瑜.html' class='wise-wiki-link user-link-people' title='周瑜'>我</A>降，除非海枯石爛！前番<A HREF='../人物/周瑜.html' class='wise-wiki-link user-link-people' title='周瑜'>吾</A>念舊日交情，請<A HREF='../人物/蔣幹.html' class='wise-wiki-link user-link-people' title='蔣幹'>你</A>痛飲一醉，留<A HREF='../人物/蔣幹.html' class='wise-wiki-link user-link-people' title='蔣幹'>你</A>同榻；<A HREF='../人物/蔣幹.html' class='wise-wiki-link user-link-people' title='蔣幹'>你</A>卻盜<A HREF='../人物/周瑜.html' class='wise-wiki-link user-link-people' title='周瑜'>吾</A>私書，不辭而去，歸報<A HREF='../人物/曹操.html' class='wise-wiki-link user-link-people' title='曹操'>曹操</A>，殺了<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>、<A HREF='../人物/張允.html' class='wise-wiki-link user-link-people' title='張允'>張允</A>，致使<A HREF='../人物/周瑜.html' class='wise-wiki-link user-link-people' title='周瑜'>吾</A>事不成。今日何故又來，必不懷好意！<A HREF='../人物/周瑜.html' class='wise-wiki-link user-link-people' title='周瑜'>吾</A>不看舊日之情，一刀兩段！本待送<A HREF='../人物/蔣幹.html' class='wise-wiki-link user-link-people' title='蔣幹'>你</A>過去，爭奈<A HREF='../人物/周瑜.html' class='wise-wiki-link user-link-people' title='周瑜'>吾</A>一二日間，便要破<A HREF='../人物/曹操.html' class='wise-wiki-link user-link-people' title='曹操'>曹賊</A>；待留<A HREF='../人物/蔣幹.html' class='wise-wiki-link user-link-people' title='蔣幹'>你</A>在軍中，又必有洩漏。”便教左右：“送<A HREF='../人物/蔣幹.html' class='wise-wiki-link user-link-people' title='蔣幹'>子翼</A>往西山庵中歇息。─待<A HREF='../人物/周瑜.html' class='wise-wiki-link user-link-people' title='周瑜'>吾</A>破了<A HREF='../人物/曹操.html' class='wise-wiki-link user-link-people' title='曹操'>曹操</A>，那時渡<A HREF='../人物/蔣幹.html' class='wise-wiki-link user-link-people' title='蔣幹'>你</A>過江未遲。”</P>
<P class=wise-wiki><A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>再欲開言，<A HREF='../人物/周瑜.html' class='wise-wiki-link user-link-people' title='周瑜'>周瑜</A>已入帳後去了。左右取馬與<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>乘坐，送到西山背後小庵歇息，撥兩個軍人伏侍。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>在庵內，心中憂悶，寢食不安。是夜星露滿天，獨步出庵後，只聽得讀書之聲。信步尋去，見山巖畔有草屋數椽，內射燈光。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>往窺之，只見<A HREF='../人物/龐統.html' class='wise-wiki-link user-link-people' title='龐統'>一人</A>掛劍燈前，誦<A HREF='../人物/孫吳.html' class='wise-wiki-link user-link-people' title='孫吳'>孫吳</A>兵書。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>思此必異人也，叩戶請見。 <A HREF='../人物/龐統.html' class='wise-wiki-link user-link-people' title='龐統'>其人</A>開門出迎，儀表非俗。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>問姓名，答曰：“<A HREF='../人物/龐統.html' class='wise-wiki-link user-link-people' title='龐統'>姓龐，名統，字士元</A>。”<A HREF='../人物/蔣幹.html' class='wise-wiki-link user-link-people' title='蔣幹'>幹</A>曰：“莫非<A HREF='../人物/龐統.html' class='wise-wiki-link user-link-people' title='龐統'>鳳雛先生</A>否？”<A HREF='../人物/龐統.html' class='wise-wiki-link user-link-people' title='龐統'>統</A>曰：“然也。”<A HREF='../人物/蔣幹.html' class='wise-wiki-link user-link-people' title='蔣幹'>幹</A>喜曰：“久聞大名，今何僻居此地？”答曰：“<A HREF='../人物/周瑜.html' class='wise-wiki-link user-link-people' title='周瑜'>周瑜</A>自恃才高，不能容物，<A HREF='../人物/龐統.html' class='wise-wiki-link user-link-people' title='龐統'>吾</A>故隱居於此。<A HREF='../人物/蔣幹.html' class='wise-wiki-link user-link-people' title='蔣幹'>公</A>乃何人？”<A HREF='../人物/蔣幹.html' class='wise-wiki-link user-link-people' title='蔣幹'>幹</A>曰：“吾<A HREF='../人物/蔣幹.html' class='wise-wiki-link user-link-people' title='蔣幹'>蔣幹</A>也。”</P>
<P class=wise-wiki><A HREF='../人物/龐統.html' class='wise-wiki-link user-link-people' title='龐統'>統</A>乃邀入草庵，共坐談心。 <A HREF='../人物/蔣幹.html' class='wise-wiki-link user-link-people' title='蔣幹'>幹</A>曰：“以<A HREF='../人物/龐統.html' class='wise-wiki-link user-link-people' title='龐統'>公</A>之才，何往不利？如肯歸<A HREF='../人物/曹操.html' class='wise-wiki-link user-link-people' title='曹操'>曹</A>，<A HREF='../人物/蔣幹.html' class='wise-wiki-link user-link-people' title='蔣幹'>幹</A>當引進。”<A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>吾</A>亦欲離江東久矣。<A HREF='../人物/蔣幹.html' class='wise-wiki-link user-link-people' title='蔣幹'>公</A>既有引進之心，即今便當一行。如遲則<A HREF='../人物/周瑜.html' class='wise-wiki-link user-link-people' title='周瑜'>周瑜</A>聞之，必將見害。”</P>
<P class=wise-wiki>於是與<A HREF='../人物/蔣幹.html' class='wise-wiki-link user-link-people' title='蔣幹'>幹</A>連夜下山，至江邊尋著原來船隻，飛棹投江北。既至<A HREF='../人物/曹操.html' class='wise-wiki-link user-link-people' title='曹操'>操</A>寨，<A HREF='../人物/蔣幹.html' class='wise-wiki-link user-link-people' title='蔣幹'>幹</A>先入見，備述前事。 <A HREF='../人物/曹操.html' class='wise-wiki-link user-link-people' title='曹操'>操</A>聞<A HREF='../人物/龐統.html' class='wise-wiki-link user-link-people' title='龐統'>鳳雛先生</A>來，親自出帳迎入，分賓主坐定，問曰：“<A HREF='../人物/周瑜.html' class='wise-wiki-link user-link-people' title='周瑜'>周瑜</A>年幼，恃才欺眾，不用良謀。<A HREF='../人物/曹操.html' class='wise-wiki-link user-link-people' title='曹操'>操</A>久聞<A HREF='../人物/龐統.html' class='wise-wiki-link user-link-people' title='龐統'>先生</A>大名，今得惠顧，乞不吝教誨。”<A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>某</A>素聞<A HREF='../人物/曹操.html' class='wise-wiki-link user-link-people' title='曹操'>丞相</A>用兵有法，今願一睹軍容。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>教備馬，先邀<A HREF='../人物/龐統.html' class='wise-wiki-link user-link-people' title='龐統'>統</A>同觀旱寨。 <A HREF='../人物/龐統.html' class='wise-wiki-link user-link-people' title='龐統'>統</A>與<A HREF='../人物/曹操.html' class='wise-wiki-link user-link-people' title='曹操'>操</A>並馬登高而望。 <A HREF='../人物/龐統.html' class='wise-wiki-link user-link-people' title='龐統'>統</A>曰：“傍山依林，前後顧盼，出入有門，退進曲折，雖<A HREF='../人物/孫吳.html' class='wise-wiki-link user-link-people' title='孫吳'>孫吳</A>再生，<A HREF='../人物/司馬穰苴.html' class='wise-wiki-link user-link-people' title='司馬穰苴'>穰苴</A>復出，亦不過此矣。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/龐統.html' class='wise-wiki-link user-link-people' title='龐統'>先生</A>勿得過譽，尚望指教。”於是又與同觀水寨。見向南分二十四座門，皆有艨艟戰艦，列為城郭，中藏小船，往來有巷，起伏有序，<A HREF='../人物/龐統.html' class='wise-wiki-link user-link-people' title='龐統'>統</A>笑曰：“<A HREF='../人物/曹操.html' class='wise-wiki-link user-link-people' title='曹操'>丞相</A>用兵如此，名不虛傳！”因指江南而言曰：“<A HREF='../人物/周瑜.html' class='wise-wiki-link user-link-people' title='周瑜'>周郎</A>！<A HREF='../人物/周瑜.html' class='wise-wiki-link user-link-people' title='周瑜'>周郎</A>！剋期必亡！”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大喜回寨，請入帳中，置酒共飲，同說兵機。 <A HREF='../人物/龐統.html' class='wise-wiki-link user-link-people' title='龐統'>統</A>高談雄辯，應答如流。 <A HREF='../人物/曹操.html' class='wise-wiki-link user-link-people' title='曹操'>操</A>深敬服，殷勤相待。 <A HREF='../人物/龐統.html' class='wise-wiki-link user-link-people' title='龐統'>統</A>佯醉曰：“敢問軍中有良醫否？”<A HREF='../人物/曹操.html' class='wise-wiki-link user-link-people' title='曹操'>操</A>問何用。 <A HREF='../人物/龐統.html' class='wise-wiki-link user-link-people' title='龐統'>統</A>曰：“水軍多疾，須用良醫治之。”時<A HREF='../人物/曹操.html' class='wise-wiki-link user-link-people' title='曹操'>操</A>軍因不服水土，俱生嘔吐之疾，多有死者。 <A HREF='../人物/曹操.html' class='wise-wiki-link user-link-people' title='曹操'>操</A>正慮此事，忽聞<A HREF='../人物/龐統.html' class='wise-wiki-link user-link-people' title='龐統'>統</A>言，如何不問？ <A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/曹操.html' class='wise-wiki-link user-link-people' title='曹操'>丞相</A>教練水軍之法甚妙，但可惜不全。”<A HREF='../人物/曹操.html' class='wise-wiki-link user-link-people' title='曹操'>操</A>再三請問。 <A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>某</A>有一策，使大小水軍，並無疾病，安穩成功。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大喜，請問妙策。 <A HREF='../人物/龐統.html' class='wise-wiki-link user-link-people' title='龐統'>統</A>曰：“大江之中，潮生潮落，風浪不息，北兵不慣乘舟，受此顛播，便生疾病。若以大船小船各皆配搭，或三十為一排，或五十為一排，首尾用鐵環連鎖，上鋪闊板，休言人可渡，馬亦可走矣。乘此而行，任他風浪潮水上下，復何懼哉？”<A HREF='../人物/曹操.html' class='wise-wiki-link user-link-people' title='曹操'>曹操</A>下席而謝曰：“非<A HREF='../人物/龐統.html' class='wise-wiki-link user-link-people' title='龐統'>先生</A>良謀，安能破東吳耶？”<A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>愚</A>淺之見，<A HREF='../人物/曹操.html' class='wise-wiki-link user-link-people' title='曹操'>丞相</A>自裁之。”<A HREF='../人物/曹操.html' class='wise-wiki-link user-link-people' title='曹操'>操</A>即時傳令，喚軍中鐵匠，連夜打造連環大釘，鎖住船隻。諸軍聞之，俱各喜悅。後人有詩曰：</P>
<DIV class='wise-wiki-p user-poem'><P class='wise-wiki user-poem'>赤壁鏖兵用火攻，</P>
<P class='wise-wiki user-poem'>運籌決策盡皆同。</P>
<P class='wise-wiki user-poem'>若非龐統連環計，</P>
<P class='wise-wiki user-poem'>公瑾安能立大功？</P></DIV>
<P class=wise-wiki><A HREF='../人物/龐統.html' class='wise-wiki-link user-link-people' title='龐統'>龐統</A>又謂<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/龐統.html' class='wise-wiki-link user-link-people' title='龐統'>某</A>觀江左豪傑，多有怨<A HREF='../人物/周瑜.html' class='wise-wiki-link user-link-people' title='周瑜'>周瑜</A>者。<A HREF='../人物/龐統.html' class='wise-wiki-link user-link-people' title='龐統'>某</A>憑三寸舌，為<A HREF='../人物/曹操.html' class='wise-wiki-link user-link-people' title='曹操'>丞相</A>說之，使皆來降，<A HREF='../人物/周瑜.html' class='wise-wiki-link user-link-people' title='周瑜'>周瑜</A>孤立無援，必為<A HREF='../人物/曹操.html' class='wise-wiki-link user-link-people' title='曹操'>丞相</A>所擒。<A HREF='../人物/周瑜.html' class='wise-wiki-link user-link-people' title='周瑜'>瑜</A>既破，則<A HREF='../人物/劉備.html' class='wise-wiki-link user-link-people' title='劉備'>劉備</A>無所用矣。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/龐統.html' class='wise-wiki-link user-link-people' title='龐統'>先生</A>果能成大功，<A HREF='../人物/曹操.html' class='wise-wiki-link user-link-people' title='曹操'>操</A>請奏聞<A HREF='../人物/劉協.html' class='wise-wiki-link user-link-people' title='劉協'>天子</A>，封為三公之列。”<A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>某</A>非為富貴，但欲救萬民耳。<A HREF='../人物/曹操.html' class='wise-wiki-link user-link-people' title='曹操'>丞相</A>渡江，慎勿殺害。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>吾</A>替天行道，安忍殺戮人民？”<A HREF='../人物/龐統.html' class='wise-wiki-link user-link-people' title='龐統'>統</A>拜求榜文，以安宗族。 <A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/龐統.html' class='wise-wiki-link user-link-people' title='龐統'>先生</A>家屬，現居何處？”<A HREF='../人物/龐統.html' class='wise-wiki-link user-link-people' title='龐統'>統</A>曰：“只在江邊。若得此榜，可保全矣。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>命寫榜僉押付<A HREF='../人物/龐統.html' class='wise-wiki-link user-link-people' title='龐統'>統</A>。 <A HREF='../人物/龐統.html' class='wise-wiki-link user-link-people' title='龐統'>統</A>拜謝曰：“別後可速進兵，休待<A HREF='../人物/周瑜.html' class='wise-wiki-link user-link-people' title='周瑜'>周郎</A>知覺。”<A HREF='../人物/曹操.html' class='wise-wiki-link user-link-people' title='曹操'>操</A>然之。</P>
<P class=wise-wiki><A HREF='../人物/龐統.html' class='wise-wiki-link user-link-people' title='龐統'>統</A>拜別，至江邊，正欲下船，忽見岸上<A HREF='../人物/徐庶.html' class='wise-wiki-link user-link-people' title='徐庶'>一人</A>，道袍竹冠，一把扯住<A HREF='../人物/龐統.html' class='wise-wiki-link user-link-people' title='龐統'>統</A>曰：“<A HREF='../人物/龐統.html' class='wise-wiki-link user-link-people' title='龐統'>你</A>好大膽！<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>用苦肉計，<A HREF='../人物/闞澤.html' class='wise-wiki-link user-link-people' title='闞澤'>闞澤</A>下詐降書，<A HREF='../人物/龐統.html' class='wise-wiki-link user-link-people' title='龐統'>你</A>又來獻連環計，只恐燒不盡絕！你們拿出這等毒手來，只好瞞<A HREF='../人物/曹操.html' class='wise-wiki-link user-link-people' title='曹操'>曹操</A>，也須瞞<A HREF='../人物/徐庶.html' class='wise-wiki-link user-link-people' title='徐庶'>我</A>不得！”嚇得<A HREF='../人物/龐統.html' class='wise-wiki-link user-link-people' title='龐統'>龐統</A>魂飛散。正是：</P>
<DIV class='wise-wiki-p user-poem'><P class='wise-wiki user-poem'>莫道東南能製勝，</P>
<P class='wise-wiki user-poem'>誰云西北獨無人？</P></DIV>
<P class=wise-wiki>畢竟<A HREF='../人物/徐庶.html' class='wise-wiki-link user-link-people' title='徐庶'>此人</A>是誰，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='046.html' class='navigator'>上一頁</A></SPAN> <SPAN class='navigator'><A HREF='048.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01368秒。</DIV></BODY>
</HTML>