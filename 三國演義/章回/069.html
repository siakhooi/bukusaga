<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第六十九回　卜周易管輅知機　討漢賊五臣死節 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='068.html' class='navigator'>上一頁</A></SPAN> <SPAN class='navigator'><A HREF='070.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第六十九回　卜周易管輅知機　討漢賊五臣死節</H1>



<P class=wise-wiki>卻說當日<A HREF='../人物/曹操.html' class='wise-wiki-link user-link-people' title='曹操'>曹操</A>，見黑風中群屍首皆起，驚倒於地。須臾風定，群屍皆不見。左右扶<A HREF='../人物/曹操.html' class='wise-wiki-link user-link-people' title='曹操'>操</A>回宮，驚而成疾。後人有詩讚<A HREF='../人物/左慈.html' class='wise-wiki-link user-link-people' title='左慈'>左慈</A>曰：</P>
<DIV class='wise-wiki-p user-poem'><P class='wise-wiki user-poem'>飛步凌雲遍九州，</P>
<P class='wise-wiki user-poem'>獨憑遁甲自邀遊。</P>
<P class='wise-wiki user-poem'>等閒施設神仙術，</P>
<P class='wise-wiki user-poem'>點悟曹瞞不轉頭。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>染病，服藥無愈。適太史丞<A HREF='../人物/許芝.html' class='wise-wiki-link user-link-people' title='許芝'>許芝</A>，自許昌來見<A HREF='../人物/曹操.html' class='wise-wiki-link user-link-people' title='曹操'>操</A>。 <A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/許芝.html' class='wise-wiki-link user-link-people' title='許芝'>芝</A>卜易。 <A HREF='../人物/許芝.html' class='wise-wiki-link user-link-people' title='許芝'>芝</A>曰：“<A HREF='../人物/曹操.html' class='wise-wiki-link user-link-people' title='曹操'>大王</A>曾聞神卜<A HREF='../人物/管輅.html' class='wise-wiki-link user-link-people' title='管輅'>管輅</A>否？”<A HREF='../人物/曹操.html' class='wise-wiki-link user-link-people' title='曹操'>操</A>曰：“頗閒其名，未知其術。汝可詳言之。”</P>
<P class=wise-wiki><A HREF='../人物/許芝.html' class='wise-wiki-link user-link-people' title='許芝'>芝</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/管輅.html' class='wise-wiki-link user-link-people' title='管輅'>管輅字公明</A>，平原人也。容貌粗醜，好酒觫狂。其父曾為瑯琊郡丘長。<A HREF='../人物/管輅.html' class='wise-wiki-link user-link-people' title='管輅'>輅</A>自幼便喜仰視星辰，夜不思寐。父母不能禁止。常云：‘家雞野鵠，尚自知時，何況為人在世乎？’與鄰兒共戲，輒畫地為天文，分佈日月星辰。及稍長，即深明周易，仰觀風角，數學通神，兼善相術。”</P>
<P class='wise-wiki user-letter'>“瑯琊太守<A HREF='../人物/單子春.html' class='wise-wiki-link user-link-people' title='單子春'>單子春</A>聞其名，召<A HREF='../人物/管輅.html' class='wise-wiki-link user-link-people' title='管輅'>輅</A>相見。時有坐客百餘人，皆能言之士。<A HREF='../人物/管輅.html' class='wise-wiki-link user-link-people' title='管輅'>輅</A>謂<A HREF='../人物/單子春.html' class='wise-wiki-link user-link-people' title='單子春'>子春</A>曰：‘<A HREF='../人物/管輅.html' class='wise-wiki-link user-link-people' title='管輅'>輅</A>年少膽氣未堅，先請美酒三升，飲而後言。’<A HREF='../人物/單子春.html' class='wise-wiki-link user-link-people' title='單子春'>子春</A>奇之，遂與酒三升。飲畢，<A HREF='../人物/管輅.html' class='wise-wiki-link user-link-people' title='管輅'>輅</A>問<A HREF='../人物/單子春.html' class='wise-wiki-link user-link-people' title='單子春'>子春</A>：‘今欲與<A HREF='../人物/管輅.html' class='wise-wiki-link user-link-people' title='管輅'>輅</A>為對者，若<A HREF='../人物/單子春.html' class='wise-wiki-link user-link-people' title='單子春'>府君</A>四座之士耶？’<A HREF='../人物/單子春.html' class='wise-wiki-link user-link-people' title='單子春'>子春</A>曰：‘吾自與<A HREF='../人物/管輅.html' class='wise-wiki-link user-link-people' title='管輅'>卿</A>旗鼓相當。’於是與<A HREF='../人物/管輅.html' class='wise-wiki-link user-link-people' title='管輅'>輅</A>講論易理。<A HREF='../人物/管輅.html' class='wise-wiki-link user-link-people' title='管輅'>輅</A>亹亹而談，言言精奧。<A HREF='../人物/單子春.html' class='wise-wiki-link user-link-people' title='單子春'>子春</A>反复辨難，<A HREF='../人物/管輅.html' class='wise-wiki-link user-link-people' title='管輅'>輅</A>對答如流，從曉至暮，酒食不行。<A HREF='../人物/單子春.html' class='wise-wiki-link user-link-people' title='單子春'>子春</A>及眾賓客，無不嘆服。於是天下號為‘<A HREF='../人物/管輅.html' class='wise-wiki-link user-link-people' title='管輅'>神童</A>’”。</P>
<P class='wise-wiki user-letter'>“後有居民<A HREF='../人物/郭恩.html' class='wise-wiki-link user-link-people' title='郭恩'>郭恩</A>者，兄弟三人，皆得躄疾，請<A HREF='../人物/管輅.html' class='wise-wiki-link user-link-people' title='管輅'>輅</A>卜之。<A HREF='../人物/管輅.html' class='wise-wiki-link user-link-people' title='管輅'>輅</A>曰：‘卦中有君家本墓中女鬼，非君伯母即叔母也。昔飢荒之年，謀數升之米之利，推之落井，以大石壓破其頭，孤魂痛苦，自訴於天；故君兄弟有此報，不可禳也。’<A HREF='../人物/郭恩.html' class='wise-wiki-link user-link-people' title='郭恩'>郭恩</A>等涕泣伏罪。”</P>
<P class='wise-wiki user-letter'>“安平太守<A HREF='../人物/王基.html' class='wise-wiki-link user-link-people' title='王基'>王基</A>，知<A HREF='../人物/管輅.html' class='wise-wiki-link user-link-people' title='管輅'>輅</A>神卜，延<A HREF='../人物/管輅.html' class='wise-wiki-link user-link-people' title='管輅'>輅</A>至家。適信都令妻，常患頭風；其子又患心痛；因請<A HREF='../人物/管輅.html' class='wise-wiki-link user-link-people' title='管輅'>輅</A>卜之。<A HREF='../人物/管輅.html' class='wise-wiki-link user-link-people' title='管輅'>輅</A>曰：‘此堂之西角有二死屍。一男持矛，一男持弓箭。頭在壁內，腳在壁外。持矛者主刺頭，故頭痛；持弓箭者主刺胸腹，故心痛。’乃掘之。入地八尺，果有二棺。一棺中有矛，一棺中有角弓及箭，木俱已朽爛。<A HREF='../人物/管輅.html' class='wise-wiki-link user-link-people' title='管輅'>輅</A>令徙骸骨去城外十里埋之，妻與子遂無恙。”</P>
<P class='wise-wiki user-letter'>“館陶令<A HREF='../人物/諸葛原.html' class='wise-wiki-link user-link-people' title='諸葛原'>諸葛原</A>，遷新興太守，<A HREF='../人物/管輅.html' class='wise-wiki-link user-link-people' title='管輅'>輅</A>往送行。客言<A HREF='../人物/管輅.html' class='wise-wiki-link user-link-people' title='管輅'>輅</A>能射覆。<A HREF='../人物/諸葛原.html' class='wise-wiki-link user-link-people' title='諸葛原'>諸葛原</A>不信，暗取燕卵，蜂窠，蜘蛛三物，分置三盒之中，令<A HREF='../人物/管輅.html' class='wise-wiki-link user-link-people' title='管輅'>輅</A>卜之。卦成，各寫四句於盒上。其一曰：‘含氣須變，依乎堂宇；雌雄以形，羽翼舒張。此燕卵也。’其二曰：‘家室倒懸，門戶眾多；藏精育毒，得秋乃化。此蜂窠也。’其三曰：‘觳觫長足，吐絲成羅；尋網求食，利在昏夜。此蜘蛛也。’滿座驚駭。”</P>
<P class='wise-wiki user-letter'>“鄉中有老婦失牛，求卜之。<A HREF='../人物/管輅.html' class='wise-wiki-link user-link-people' title='管輅'>輅</A>判曰：‘北溪之濱，七人宰烹；急往追尋，皮肉尚存。’老婦果往尋之，見七人於茅舍後煮食，皮肉猶存。婦告本郡太守<A HREF='../人物/劉邠.html' class='wise-wiki-link user-link-people' title='劉邠'>劉邠</A>，捕七人罪之，因問老婦曰：‘汝何以知之？’婦告以<A HREF='../人物/管輅.html' class='wise-wiki-link user-link-people' title='管輅'>管輅</A>之神卜。<A HREF='../人物/劉邠.html' class='wise-wiki-link user-link-people' title='劉邠'>劉邠</A>不信，請<A HREF='../人物/管輅.html' class='wise-wiki-link user-link-people' title='管輅'>輅</A>至府，取印囊及山雞毛藏於盒中，令卜之。<A HREF='../人物/管輅.html' class='wise-wiki-link user-link-people' title='管輅'>輅</A>卜其一曰；‘內方外圓，五色成文；含寶守信，出則有章。此印囊也。’其二曰：‘高岳巖巖，有鳥朱身；羽翼玄黃，鳴不失晨。此山雞毛也。’<A HREF='../人物/劉邠.html' class='wise-wiki-link user-link-people' title='劉邠'>劉邠</A>大驚，遂待為上賓。”</P>
<P class='wise-wiki user-letter'>“一日出郊閒行，見<A HREF='../人物/趙顏.html' class='wise-wiki-link user-link-people' title='趙顏'>一少年</A>耕於田中，<A HREF='../人物/管輅.html' class='wise-wiki-link user-link-people' title='管輅'>輅</A>立道傍觀之。良久，問曰：‘<A HREF='../人物/趙顏.html' class='wise-wiki-link user-link-people' title='趙顏'>少年</A>高姓、貴庚？’答曰：‘<A HREF='../人物/趙顏.html' class='wise-wiki-link user-link-people' title='趙顏'>姓趙，名顏</A>。年十九歲矣。敢問<A HREF='../人物/管輅.html' class='wise-wiki-link user-link-people' title='管輅'>先生</A>為誰？’<A HREF='../人物/管輅.html' class='wise-wiki-link user-link-people' title='管輅'>輅</A>曰：‘吾<A HREF='../人物/管輅.html' class='wise-wiki-link user-link-people' title='管輅'>管輅</A>也。吾見汝眉間有死氣，三日內必死，汝貌美，可惜無壽。’<A HREF='../人物/趙顏.html' class='wise-wiki-link user-link-people' title='趙顏'>趙顏</A>回家，急告其父。父聞之，趕上<A HREF='../人物/管輅.html' class='wise-wiki-link user-link-people' title='管輅'>管輅</A>，哭拜於地曰：‘請歸救<A HREF='../人物/趙顏.html' class='wise-wiki-link user-link-people' title='趙顏'>吾子</A>！’<A HREF='../人物/管輅.html' class='wise-wiki-link user-link-people' title='管輅'>輅</A>曰：‘此乃天命也，安可禳乎？’父告曰：‘老夫止有<A HREF='../人物/趙顏.html' class='wise-wiki-link user-link-people' title='趙顏'>此子</A>，望乞垂救！’<A HREF='../人物/趙顏.html' class='wise-wiki-link user-link-people' title='趙顏'>趙顏</A>亦哭求。<A HREF='../人物/管輅.html' class='wise-wiki-link user-link-people' title='管輅'>輅</A>見父子情切，乃謂<A HREF='../人物/趙顏.html' class='wise-wiki-link user-link-people' title='趙顏'>趙顏</A>曰：“汝可備淨酒一瓶，鹿脯一塊，來日齎往南山之中，大樹之下，看磐石上有二人亦棋。 <A HREF='../人物/北斗星君.html' class='wise-wiki-link user-link-people' title='北斗星君'>一人</A>向南坐，穿白袍，其貌甚惡；<A HREF='../人物/南斗星君.html' class='wise-wiki-link user-link-people' title='南斗星君'>一人</A>向北坐，穿紅袍，其貌甚美。汝可乘其弈興濃時，將酒及鹿跪進之。待其飲食畢，汝乃哭拜求壽，必得益算矣。 ——但切勿言是<A HREF='../人物/管輅.html' class='wise-wiki-link user-link-people' title='管輅'>吾</A>所教。 ’”</P>
<P class='wise-wiki user-letter'>老人留<A HREF='../人物/管輅.html' class='wise-wiki-link user-link-people' title='管輅'>輅</A>在家。次日，<A HREF='../人物/趙顏.html' class='wise-wiki-link user-link-people' title='趙顏'>趙顏</A>攜酒脯杯盤入南山之中。約行五六里，果有二人於大松樹下磐石上奕棋。全然不顧，<A HREF='../人物/趙顏.html' class='wise-wiki-link user-link-people' title='趙顏'>趙顏</A>跪進酒脯。二人貪著棋，不覺飲酒已盡。 <A HREF='../人物/趙顏.html' class='wise-wiki-link user-link-people' title='趙顏'>趙顏</A>哭拜於地而求壽，二人大驚。 <A HREF='../人物/南斗星君.html' class='wise-wiki-link user-link-people' title='南斗星君'>穿紅袍者</A>曰：‘此必<A HREF='../人物/管輅.html' class='wise-wiki-link user-link-people' title='管輅'>管子</A>之言也。吾二人既受其私，必須憐之。 ’<A HREF='../人物/北斗星君.html' class='wise-wiki-link user-link-people' title='北斗星君'>穿白袍者</A>，乃於身邊取出簿籍檢看，謂<A HREF='../人物/趙顏.html' class='wise-wiki-link user-link-people' title='趙顏'>趙顏</A>曰：‘汝今年十九歲，當死。吾今於‘十’字上添上一‘九’字，汝壽可至九十九。回見<A HREF='../人物/管輅.html' class='wise-wiki-link user-link-people' title='管輅'>管輅</A>，教再休洩漏天機；不然，必致天譴。 ’<A HREF='../人物/南斗星君.html' class='wise-wiki-link user-link-people' title='南斗星君'>穿紅者</A>出筆添訖，一陣香風過處，二人化作二白鶴，沖天而去。 ”</P>
<P class='wise-wiki user-letter'><A HREF='../人物/趙顏.html' class='wise-wiki-link user-link-people' title='趙顏'>趙顏</A>歸問<A HREF='../人物/管輅.html' class='wise-wiki-link user-link-people' title='管輅'>管輅</A>。 <A HREF='../人物/管輅.html' class='wise-wiki-link user-link-people' title='管輅'>輅</A>曰：‘<A HREF='../人物/南斗星君.html' class='wise-wiki-link user-link-people' title='南斗星君'>穿紅者</A>，南斗也；<A HREF='../人物/北斗星君.html' class='wise-wiki-link user-link-people' title='北斗星君'>穿白者</A>，北斗也。 ’<A HREF='../人物/趙顏.html' class='wise-wiki-link user-link-people' title='趙顏'>顏</A>曰：‘吾聞北斗九星，何止一人？ ’<A HREF='../人物/管輅.html' class='wise-wiki-link user-link-people' title='管輅'>輅</A>曰：‘散而為九，合而為一也。 <A HREF='../人物/北斗星君.html' class='wise-wiki-link user-link-people' title='北斗星君'>北斗星君</A>注死，<A HREF='../人物/南斗星君.html' class='wise-wiki-link user-link-people' title='南斗星君'>南斗星君</A>註生。今已添注壽算，<A HREF='../人物/趙顏.html' class='wise-wiki-link user-link-people' title='趙顏'>子</A>復何憂？ ’父子拜謝。自此<A HREF='../人物/管輅.html' class='wise-wiki-link user-link-people' title='管輅'>管輅</A>恐洩天機，更不輕為人卜。 <A HREF='../人物/管輅.html' class='wise-wiki-link user-link-people' title='管輅'>此人</A>現在平原，<A HREF='../人物/曹操.html' class='wise-wiki-link user-link-people' title='曹操'>大王</A>欲知休咎，何不召之？ ”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>大喜，即差人往平原召<A HREF='../人物/管輅.html' class='wise-wiki-link user-link-people' title='管輅'>輅</A>。 <A HREF='../人物/管輅.html' class='wise-wiki-link user-link-people' title='管輅'>輅</A>至，參拜訖，<A HREF='../人物/曹操.html' class='wise-wiki-link user-link-people' title='曹操'>操</A>令卜之。 <A HREF='../人物/管輅.html' class='wise-wiki-link user-link-people' title='管輅'>輅</A>答曰：“此幻術耳，何必為憂？”<A HREF='../人物/曹操.html' class='wise-wiki-link user-link-people' title='曹操'>操</A>心安，病乃漸可。 <A HREF='../人物/曹操.html' class='wise-wiki-link user-link-people' title='曹操'>操</A>令卜天下之事。 <A HREF='../人物/管輅.html' class='wise-wiki-link user-link-people' title='管輅'>輅</A>卜曰：</P>
<DIV class='wise-wiki-p user-letter'><P class='wise-wiki user-letter'>“三八縱橫，黃豬遇虎；定軍之南，傷折一股。”</P></DIV>
<P class=wise-wiki>又今卜傳祚修短之數。 <A HREF='../人物/管輅.html' class='wise-wiki-link user-link-people' title='管輅'>輅</A>卜曰：</P>
<DIV class='wise-wiki-p user-letter'><P class='wise-wiki user-letter'>“獅子宮中，以安神位；王道鼎新，子孫極貴。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>問其詳。 <A HREF='../人物/管輅.html' class='wise-wiki-link user-link-people' title='管輅'>輅</A>曰：“茫茫天數，不可預知。待後自驗。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>欲封<A HREF='../人物/管輅.html' class='wise-wiki-link user-link-people' title='管輅'>輅</A>為太吏。 <A HREF='../人物/管輅.html' class='wise-wiki-link user-link-people' title='管輅'>輅</A>曰：“命薄相窮，不稱此職，不敢受也。”<A HREF='../人物/曹操.html' class='wise-wiki-link user-link-people' title='曹操'>操</A>問其故。答曰；“<A HREF='../人物/管輅.html' class='wise-wiki-link user-link-people' title='管輅'>輅</A>額無主骨，眼無守睛；鼻無樑柱，腳無天根；背無三甲，腹無三壬。只可泰山治鬼，不能治生人也。”<A HREF='../人物/曹操.html' class='wise-wiki-link user-link-people' title='曹操'>操</A>曰：“汝相<A HREF='../人物/曹操.html' class='wise-wiki-link user-link-people' title='曹操'>吾</A>若何？”<A HREF='../人物/管輅.html' class='wise-wiki-link user-link-people' title='管輅'>輅</A>曰：“位極人臣，又何必相？”再三問之，<A HREF='../人物/管輅.html' class='wise-wiki-link user-link-people' title='管輅'>輅</A>但笑而不答。 <A HREF='../人物/曹操.html' class='wise-wiki-link user-link-people' title='曹操'>操</A>令<A HREF='../人物/管輅.html' class='wise-wiki-link user-link-people' title='管輅'>輅</A>遍相文武官僚。 <A HREF='../人物/管輅.html' class='wise-wiki-link user-link-people' title='管輅'>輅</A>曰：“皆治世之臣也。”<A HREF='../人物/曹操.html' class='wise-wiki-link user-link-people' title='曹操'>操</A>問休咎，皆不肯盡言。後人有詩讚<A HREF='../人物/管輅.html' class='wise-wiki-link user-link-people' title='管輅'>管輅</A>曰：</P>
<DIV class='wise-wiki-p user-poem'><P class='wise-wiki user-poem'>平明神卜管公明，能算南辰北斗星。</P>
<P class='wise-wiki user-poem'>八卦幽微通鬼竅，六爻玄奧究天庭。</P>
<P class='wise-wiki user-poem'>預知相法應無壽，自覺心源極有靈。</P>
<P class='wise-wiki user-poem'>可惜當年奇異術，後人無復授遺經。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>令卜東吳、西蜀二處。 <A HREF='../人物/管輅.html' class='wise-wiki-link user-link-people' title='管輅'>輅</A>設卦雲：</P>
<DIV class='wise-wiki-p user-letter'><P class='wise-wiki user-letter'>“東吳主亡一大將，西蜀有兵犯界。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>不信。忽合淝報來：“東吳陸口守將<A HREF='../人物/魯肅.html' class='wise-wiki-link user-link-people' title='魯肅'>魯肅</A>身故。”<A HREF='../人物/曹操.html' class='wise-wiki-link user-link-people' title='曹操'>操</A>大驚，便差人往漢中探聽消息。不數日，飛報：“<A HREF='../人物/劉備.html' class='wise-wiki-link user-link-people' title='劉備'>劉玄德</A>遣<A HREF='../人物/張飛.html' class='wise-wiki-link user-link-people' title='張飛'>張飛</A>、<A HREF='../人物/馬超.html' class='wise-wiki-link user-link-people' title='馬超'>馬超</A>屯兵下辦取關。”<A HREF='../人物/曹操.html' class='wise-wiki-link user-link-people' title='曹操'>操</A>大怒，便欲自領兵再入漢中，令<A HREF='../人物/管輅.html' class='wise-wiki-link user-link-people' title='管輅'>管輅</A>卜之，<A HREF='../人物/管輅.html' class='wise-wiki-link user-link-people' title='管輅'>輅</A>曰：</P>
<DIV class='wise-wiki-p user-letter'><P class='wise-wiki user-letter'>“<A HREF='../人物/曹操.html' class='wise-wiki-link user-link-people' title='曹操'>大王</A>未可妄動。來春許都必有火災。”</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>見<A HREF='../人物/管輅.html' class='wise-wiki-link user-link-people' title='管輅'>輅</A>言累驗，故不敢輕動，留居鄴郡，使<A HREF='../人物/曹洪.html' class='wise-wiki-link user-link-people' title='曹洪'>曹洪</A>領兵五萬，往助<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/張郃.html' class='wise-wiki-link user-link-people' title='張郃'>張郃</A>同守東川；又差<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>領兵三萬，於許都來往巡警，以備不虞；又教長史<A HREF='../人物/王必.html' class='wise-wiki-link user-link-people' title='王必'>王必</A>總督御林軍馬。主簿<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>曰：“<A HREF='../人物/王必.html' class='wise-wiki-link user-link-people' title='王必'>王必</A>嗜酒性寬，恐不堪任此職。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/王必.html' class='wise-wiki-link user-link-people' title='王必'>王必</A>是<A HREF='../人物/曹操.html' class='wise-wiki-link user-link-people' title='曹操'>孤</A>披荊棘歷艱難時相隨之人，忠而且勤，心如鐵石，最足相當。”遂委<A HREF='../人物/王必.html' class='wise-wiki-link user-link-people' title='王必'>王必</A>領御林軍馬屯於許都東華門外。時有一人<A HREF='../人物/耿紀.html' class='wise-wiki-link user-link-people' title='耿紀'>姓耿，名紀，字季行</A>，洛陽人也；舊為丞相府掾，後遷侍中少府，與司直<A HREF='../人物/韋晃.html' class='wise-wiki-link user-link-people' title='韋晃'>韋晃</A>甚厚；見<A HREF='../人物/曹操.html' class='wise-wiki-link user-link-people' title='曹操'>曹操</A>進封王爵，出入用天子車服，心甚不平。建安二十三年春正月，<A HREF='../人物/耿紀.html' class='wise-wiki-link user-link-people' title='耿紀'>耿紀</A>與<A HREF='../人物/韋晃.html' class='wise-wiki-link user-link-people' title='韋晃'>韋晃</A>密議曰：“<A HREF='../人物/曹操.html' class='wise-wiki-link user-link-people' title='曹操'>操賊</A>奸惡日甚，將來必為篡逆之事。吾等為漢臣，豈可同惡相濟？”<A HREF='../人物/韋晃.html' class='wise-wiki-link user-link-people' title='韋晃'>韋晃</A>曰：“吾有心复人，<A HREF='../人物/金褘.html' class='wise-wiki-link user-link-people' title='金褘'>姓金，名褘</A>，乃漢相<A HREF='../人物/金日磾.html' class='wise-wiki-link user-link-people' title='金日磾'>金日磾</A>之後，素有討<A HREF='../人物/曹操.html' class='wise-wiki-link user-link-people' title='曹操'>操</A>之心；更兼與<A HREF='../人物/王必.html' class='wise-wiki-link user-link-people' title='王必'>王必</A>甚厚。若得同謀，大事濟矣。”<A HREF='../人物/耿紀.html' class='wise-wiki-link user-link-people' title='耿紀'>耿紀</A>曰：“他既與<A HREF='../人物/王必.html' class='wise-wiki-link user-link-people' title='王必'>王必</A>交厚。豈肯與我同謀乎？”<A HREF='../人物/韋晃.html' class='wise-wiki-link user-link-people' title='韋晃'>韋晃</A>曰：“且往說之，看是如何。”</P>
<P class=wise-wiki>於是二人同至<A HREF='../人物/金褘.html' class='wise-wiki-link user-link-people' title='金褘'>金褘</A>宅中。 <A HREF='../人物/金褘.html' class='wise-wiki-link user-link-people' title='金褘'>褘</A>接入後堂，坐定。 <A HREF='../人物/韋晃.html' class='wise-wiki-link user-link-people' title='韋晃'>晃</A>曰：“<A HREF='../人物/金褘.html' class='wise-wiki-link user-link-people' title='金褘'>德偉</A>與<A HREF='../人物/王必.html' class='wise-wiki-link user-link-people' title='王必'>王長史</A>甚厚，吾二人特來告求。”<A HREF='../人物/金褘.html' class='wise-wiki-link user-link-people' title='金褘'>褘</A>曰：“所求何事？”<A HREF='../人物/韋晃.html' class='wise-wiki-link user-link-people' title='韋晃'>晃</A>曰：“吾聞<A HREF='../人物/曹操.html' class='wise-wiki-link user-link-people' title='曹操'>魏王</A>早晚受禪，將登大寶，<A HREF='../人物/金褘.html' class='wise-wiki-link user-link-people' title='金褘'>公</A>與<A HREF='../人物/王必.html' class='wise-wiki-link user-link-people' title='王必'>王長史</A>必高遷。望不相棄，曲賜提攜，感德非淺！”<A HREF='../人物/金褘.html' class='wise-wiki-link user-link-people' title='金褘'>褘</A>拂袖而起。適從者奉茶至，便將茶潑於地上。 <A HREF='../人物/韋晃.html' class='wise-wiki-link user-link-people' title='韋晃'>晃</A>佯驚曰：“<A HREF='../人物/金褘.html' class='wise-wiki-link user-link-people' title='金褘'>德偉</A>故人，何薄情也？”<A HREF='../人物/金褘.html' class='wise-wiki-link user-link-people' title='金褘'>褘</A>曰：“吾與汝交厚，為汝等是漢朝臣宰之後；今不思報本，欲輔<A HREF='../人物/曹操.html' class='wise-wiki-link user-link-people' title='曹操'>造反之人</A>，吾有何面目與汝為友！”<A HREF='../人物/耿紀.html' class='wise-wiki-link user-link-people' title='耿紀'>耿紀</A>曰：“奈天數如此，不得不然耳！”</P>
<P class=wise-wiki><A HREF='../人物/金褘.html' class='wise-wiki-link user-link-people' title='金褘'>褘</A>大怒。 <A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>見<A HREF='../人物/金褘.html' class='wise-wiki-link user-link-people' title='金褘'>褘</A>果有忠義之心，乃以實情相告曰：“吾等本欲討<A HREF='../人物/曹操.html' class='wise-wiki-link user-link-people' title='曹操'>賊</A>來求<A HREF='../人物/金褘.html' class='wise-wiki-link user-link-people' title='金褘'>足下</A>。前言特相試耳。”<A HREF='../人物/金褘.html' class='wise-wiki-link user-link-people' title='金褘'>褘</A>曰：“吾累世漢臣，安能從<A HREF='../人物/曹操.html' class='wise-wiki-link user-link-people' title='曹操'>賊</A>？公等欲扶漢室，有何高見？”<A HREF='../人物/韋晃.html' class='wise-wiki-link user-link-people' title='韋晃'>晃</A>曰：“雖有報國之心，未有討賊之計。”<A HREF='../人物/金褘.html' class='wise-wiki-link user-link-people' title='金褘'>褘</A>曰：“吾欲裡應外合，殺了<A HREF='../人物/王必.html' class='wise-wiki-link user-link-people' title='王必'>王必</A>，奪其兵權，扶助鑾輿，更結<A HREF='../人物/劉備.html' class='wise-wiki-link user-link-people' title='劉備'>劉皇叔</A>為外援，<A HREF='../人物/曹操.html' class='wise-wiki-link user-link-people' title='曹操'>操賊</A>可滅矣。”</P>
<P class=wise-wiki>二人聞之，撫掌稱善。 <A HREF='../人物/金褘.html' class='wise-wiki-link user-link-people' title='金褘'>褘</A>曰：“吾有心腹二人，與<A HREF='../人物/曹操.html' class='wise-wiki-link user-link-people' title='曹操'>操賊</A>有<A HREF='023.html' class='wise-wiki-link user-link-chapter' title='第二十三回　祢正平裸衣罵賊　吉太醫下毒遭刑'>殺父之仇</A>，現居城外，可用為羽翼。”<A HREF='../人物/耿紀.html' class='wise-wiki-link user-link-people' title='耿紀'>耿紀</A>問是何人。 <A HREF='../人物/金褘.html' class='wise-wiki-link user-link-people' title='金褘'>褘</A>曰：“太醫<A HREF='../人物/吉平.html' class='wise-wiki-link user-link-people' title='吉平'>吉平</A>之子：長名<A HREF='../人物/吉邈.html' class='wise-wiki-link user-link-people' title='吉邈'>吉邈，字文然</A>；次名<A HREF='../人物/吉穆.html' class='wise-wiki-link user-link-people' title='吉穆'>吉穆，字思然</A>。<A HREF='../人物/曹操.html' class='wise-wiki-link user-link-people' title='曹操'>操</A>昔為<A HREF='../人物/董承.html' class='wise-wiki-link user-link-people' title='董承'>董承</A>衣帶詔事，曾殺<A HREF='../人物/吉平.html' class='wise-wiki-link user-link-people' title='吉平'>其父</A>。二子逃竄遠鄉，得免於難。今已潛歸許都。若使相助討<A HREF='../人物/曹操.html' class='wise-wiki-link user-link-people' title='曹操'>賊</A>，無有不從。”</P>
<P class=wise-wiki><A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>大喜。 <A HREF='../人物/金褘.html' class='wise-wiki-link user-link-people' title='金褘'>金褘</A>即使人密喚二吉。須臾，二人至。 <A HREF='../人物/金褘.html' class='wise-wiki-link user-link-people' title='金褘'>褘</A>具言其事。二人感憤流淚，怨氣沖天，誓殺<A HREF='../人物/曹操.html' class='wise-wiki-link user-link-people' title='曹操'>國賊</A>。 <A HREF='../人物/金褘.html' class='wise-wiki-link user-link-people' title='金褘'>金褘</A>曰：“正月十五日夜間，城中大張燈火，慶賞元宵。<A HREF='../人物/耿紀.html' class='wise-wiki-link user-link-people' title='耿紀'>耿少府</A>、<A HREF='../人物/韋晃.html' class='wise-wiki-link user-link-people' title='韋晃'>韋司直</A>你二人各領家僮，殺至<A HREF='../人物/王必.html' class='wise-wiki-link user-link-people' title='王必'>王必</A>營前；只看營中火起，分兩路殺入；殺了<A HREF='../人物/王必.html' class='wise-wiki-link user-link-people' title='王必'>王必</A>，迳跟我入內，請<A HREF='../人物/劉協.html' class='wise-wiki-link user-link-people' title='劉協'>天子</A>登五鳳樓，召百官面諭討<A HREF='../人物/曹操.html' class='wise-wiki-link user-link-people' title='曹操'>賊</A>。<A HREF='../人物/吉邈.html' class='wise-wiki-link user-link-people' title='吉邈'>吉文然</A>兄弟於城外殺入，放火為號，各要揚聲，叫百姓誅殺<A HREF='../人物/曹操.html' class='wise-wiki-link user-link-people' title='曹操'>國賊</A>，截住城內救軍；待<A HREF='../人物/劉協.html' class='wise-wiki-link user-link-people' title='劉協'>天子</A>降詔，招安已定，便進兵殺奔鄴郡擒<A HREF='../人物/曹操.html' class='wise-wiki-link user-link-people' title='曹操'>曹操</A>，即發使齎詔召<A HREF='../人物/劉備.html' class='wise-wiki-link user-link-people' title='劉備'>劉皇叔</A>。今日約定，至期二更舉事，勿似<A HREF='../人物/董承.html' class='wise-wiki-link user-link-people' title='董承'>董承</A>自取其禍。”五人對天說誓，歃血為盟，各自歸家，整頓軍馬器械，臨期而行。</P>
<P class=wise-wiki>且說<A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>二人，各有家僮三四百，預備器械。 <A HREF='../人物/吉邈.html' class='wise-wiki-link user-link-people' title='吉邈'>吉邈</A>兄弟，亦聚三、四百人口，只推圍獵。安排已定。 <A HREF='../人物/金褘.html' class='wise-wiki-link user-link-people' title='金褘'>金褘</A>先期來見<A HREF='../人物/王必.html' class='wise-wiki-link user-link-people' title='王必'>王必</A>，言：“方今海宇稍安，<A HREF='../人物/曹操.html' class='wise-wiki-link user-link-people' title='曹操'>魏王</A>威震天下；今值元宵令節，不可不放燈火，以示太平氣象。”<A HREF='../人物/王必.html' class='wise-wiki-link user-link-people' title='王必'>王必</A>然其言，告諭城內居民，盡張燈結彩，慶賞佳節。至正月十五夜，天色晴霽，星月交輝。六街三市，競放花燈。真個金吾不禁，玉漏無催！</P>
<P class=wise-wiki><A HREF='../人物/王必.html' class='wise-wiki-link user-link-people' title='王必'>王必</A>與御林諸將，在營中飲宴。二更以後，忽聞營中吶喊，人報“營後火起！”<A HREF='../人物/王必.html' class='wise-wiki-link user-link-people' title='王必'>王必</A>慌忙出帳看時，只見火光亂滾；又聞喊殺連天，知是營中有變，急上馬出南門，正遇<A HREF='../人物/耿紀.html' class='wise-wiki-link user-link-people' title='耿紀'>耿紀</A>，一箭射中肩膊，幾乎墜馬，遂望西門而走。背後有車趕來。 <A HREF='../人物/王必.html' class='wise-wiki-link user-link-people' title='王必'>王必</A>著忙，棄馬步行，至<A HREF='../人物/金褘.html' class='wise-wiki-link user-link-people' title='金褘'>金褘</A>門首，慌叩其門。原來<A HREF='../人物/金褘.html' class='wise-wiki-link user-link-people' title='金褘'>金褘</A>一面使人於營中放火；一面親領家僮隨後助戰，只留婦女在家。</P>
<P class=wise-wiki>時家中聞<A HREF='../人物/王必.html' class='wise-wiki-link user-link-people' title='王必'>王必</A>叩門之聲，只道<A HREF='../人物/金褘.html' class='wise-wiki-link user-link-people' title='金褘'>金褘</A>歸來。 <A HREF='../人物/金褘.html' class='wise-wiki-link user-link-people' title='金褘'>褘</A>妻從隔門便問曰：“<A HREF='../人物/王必.html' class='wise-wiki-link user-link-people' title='王必'>王必</A>那廝殺了麼！”<A HREF='../人物/王必.html' class='wise-wiki-link user-link-people' title='王必'>王必</A>大驚，方悟<A HREF='../人物/金褘.html' class='wise-wiki-link user-link-people' title='金褘'>金褘</A>同謀，迳投<A HREF='../人物/曹休.html' class='wise-wiki-link user-link-people' title='曹休'>曹休</A>家報知<A HREF='../人物/金褘.html' class='wise-wiki-link user-link-people' title='金褘'>金褘</A>、<A HREF='../人物/耿紀.html' class='wise-wiki-link user-link-people' title='耿紀'>耿紀</A>等同謀反。 <A HREF='../人物/曹休.html' class='wise-wiki-link user-link-people' title='曹休'>休</A>急披掛上馬，引千餘人在城中拒敵。城內四下火起，燒著五鳳樓，<A HREF='../人物/劉協.html' class='wise-wiki-link user-link-people' title='劉協'>帝</A>避於深宮。曹氏心腹爪牙，死據宮門。城中但聞人叫：“殺盡<A HREF='../人物/曹操.html' class='wise-wiki-link user-link-people' title='曹操'>曹賊</A>，以扶漢室！”</P>
<P class=wise-wiki>原來<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>奉<A HREF='../人物/曹操.html' class='wise-wiki-link user-link-people' title='曹操'>曹操</A>命，巡警許昌，領三萬軍，離城五里屯紮；是夜遙望見城中火起，便領大軍前來，圍住許都，使一枝軍入城接應。 <A HREF='../人物/曹休.html' class='wise-wiki-link user-link-people' title='曹休'>曹休</A>直混殺至天明。 <A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>等無人相助。人報<A HREF='../人物/金褘.html' class='wise-wiki-link user-link-people' title='金褘'>金褘</A>，二吉皆被殺死。 <A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>奪路殺出城門，正遇<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>大軍圍住，活捉去了。手下百餘人皆被殺。 <A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>入城，救滅遺火，盡收五人老小宗族，使人飛報<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>傳令教將<A HREF='../人物/耿紀.html' class='wise-wiki-link user-link-people' title='耿紀'>耿</A>、<A HREF='../人物/韋晃.html' class='wise-wiki-link user-link-people' title='韋晃'>韋</A>二人，及五家宗族老小，皆斬於市，並將在朝大小百官，盡拏解鄴郡，聽侯發落。</P>
<P class=wise-wiki><A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>押<A HREF='../人物/耿紀.html' class='wise-wiki-link user-link-people' title='耿紀'>耿</A>、<A HREF='../人物/韋晃.html' class='wise-wiki-link user-link-people' title='韋晃'>韋</A>二人至市曹。 <A HREF='../人物/耿紀.html' class='wise-wiki-link user-link-people' title='耿紀'>耿紀</A>厲聲大叫曰：“<A HREF='../人物/曹操.html' class='wise-wiki-link user-link-people' title='曹操'>曹阿瞞</A>，吾生不能殺汝，死當作厲鬼以擊賊！”劊子手以刀搠其口，流血滿地，大罵不絕而死。 <A HREF='../人物/韋晃.html' class='wise-wiki-link user-link-people' title='韋晃'>韋晃</A>以面頰頓地曰：“可恨！可恨！”咬牙皆碎而死。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>耿紀精忠韋晃賢，</P>
<P class='wise-wiki user-poem'>各持空手欲扶天。</P>
<P class='wise-wiki user-poem'>誰知漢祚相將盡，</P>
<P class='wise-wiki user-poem'>恨滿心胸喪九泉。</P></DIV>
<P class=wise-wiki><A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>盡斬五家老小宗族，將百官解赴鄴郡。 <A HREF='../人物/曹操.html' class='wise-wiki-link user-link-people' title='曹操'>曹操</A>於教場立紅旗於左、白旗於右，下令曰：“<A HREF='../人物/耿紀.html' class='wise-wiki-link user-link-people' title='耿紀'>耿紀</A>、<A HREF='../人物/韋晃.html' class='wise-wiki-link user-link-people' title='韋晃'>韋晃</A>等造反，放火焚許都，汝等亦有出救火者，亦有閉門不出者。如曾救火者，可立於紅旗下；如不曾救火者，可立於白旗下。”眾官自思救火者必無罪，於是多奔紅旗之下。三停內只有一停立於白旗下。 <A HREF='../人物/曹操.html' class='wise-wiki-link user-link-people' title='曹操'>操</A>教盡拏立於紅旗下者。眾官各言無罪。 <A HREF='../人物/曹操.html' class='wise-wiki-link user-link-people' title='曹操'>操</A>曰：“汝當時之心，非是救火，實欲助賊耳。”盡命牽出漳河邊斬之，死者三百餘員。其立於白旗下者，盡皆賞賜，仍令還許都。</P>
<P class=wise-wiki>時<A HREF='../人物/王必.html' class='wise-wiki-link user-link-people' title='王必'>王必</A>已被箭瘡發而死，<A HREF='../人物/曹操.html' class='wise-wiki-link user-link-people' title='曹操'>操</A>命厚葬之。令<A HREF='../人物/曹休.html' class='wise-wiki-link user-link-people' title='曹休'>曹休</A>總督御林軍馬，<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>為相國，<A HREF='../人物/華歆.html' class='wise-wiki-link user-link-people' title='華歆'>華歆</A>為御史大夫。遂定侯爵六等十八級，關西侯爵十七級，皆金印紫綬。又置關內外侯十六級，銀印龜組墨綬；五大夫十五級，銅印鐶組綬。定爵封官，朝廷又換一班人物。 <A HREF='../人物/曹操.html' class='wise-wiki-link user-link-people' title='曹操'>曹操</A>方悟<A HREF='../人物/管輅.html' class='wise-wiki-link user-link-people' title='管輅'>管輅</A>火災之說，遂重賞<A HREF='../人物/管輅.html' class='wise-wiki-link user-link-people' title='管輅'>輅</A>。 <A HREF='../人物/管輅.html' class='wise-wiki-link user-link-people' title='管輅'>輅</A>不受。</P>
<P class=wise-wiki>卻說<A HREF='../人物/曹洪.html' class='wise-wiki-link user-link-people' title='曹洪'>曹洪</A>領兵到漢中，令<A HREF='../人物/張郃.html' class='wise-wiki-link user-link-people' title='張郃'>張郃</A>、<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>各據險要。 <A HREF='../人物/曹洪.html' class='wise-wiki-link user-link-people' title='曹洪'>曹洪</A>親自進兵拒敵。時<A HREF='../人物/張飛.html' class='wise-wiki-link user-link-people' title='張飛'>張飛</A>自與<A HREF='../人物/雷同.html' class='wise-wiki-link user-link-people' title='雷同'>雷同</A>守巴西。 <A HREF='../人物/馬超.html' class='wise-wiki-link user-link-people' title='馬超'>馬超</A>兵至下辦，令<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>為先鋒，領軍哨出，正與<A HREF='../人物/曹洪.html' class='wise-wiki-link user-link-people' title='曹洪'>曹洪</A>軍相遇，<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>欲退。牙將<A HREF='../人物/任夔.html' class='wise-wiki-link user-link-people' title='任夔'>任夔</A>曰：“<A HREF='../人物/曹操.html' class='wise-wiki-link user-link-people' title='曹操'>賊兵</A>初至，若不先挫其銳氣，何顏見<A HREF='../人物/馬超.html' class='wise-wiki-link user-link-people' title='馬超'>孟起</A>乎？”於是驟馬挺槍搦<A HREF='../人物/曹洪.html' class='wise-wiki-link user-link-people' title='曹洪'>曹洪</A>戰。 <A HREF='../人物/曹洪.html' class='wise-wiki-link user-link-people' title='曹洪'>洪</A>自提刀躍馬而出。交鋒三合，斬<A HREF='../人物/任夔.html' class='wise-wiki-link user-link-people' title='任夔'>任夔</A>於馬下，乘勢掩殺。 <A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>大敗，回見<A HREF='../人物/馬超.html' class='wise-wiki-link user-link-people' title='馬超'>馬超</A>。 <A HREF='../人物/馬超.html' class='wise-wiki-link user-link-people' title='馬超'>超</A>責之曰：“汝不得吾令，何故輕敵致敗？”<A HREF='../人物/吳蘭.html' class='wise-wiki-link user-link-people' title='吳蘭'>吳蘭</A>曰：“<A HREF='../人物/任夔.html' class='wise-wiki-link user-link-people' title='任夔'>任夔</A>不聽吾言，故有此敗。”<A HREF='../人物/馬超.html' class='wise-wiki-link user-link-people' title='馬超'>馬超</A>曰：“可緊守隘口，勿與交鋒。”一面申報成都，聽候行止。</P>
<P class=wise-wiki><A HREF='../人物/曹洪.html' class='wise-wiki-link user-link-people' title='曹洪'>曹洪</A>見<A HREF='../人物/馬超.html' class='wise-wiki-link user-link-people' title='馬超'>馬超</A>連日不出，恐有詐謀，引軍退回南鄭。 <A HREF='../人物/張郃.html' class='wise-wiki-link user-link-people' title='張郃'>張郃</A>來見<A HREF='../人物/曹洪.html' class='wise-wiki-link user-link-people' title='曹洪'>曹洪</A>，問曰：“<A HREF='../人物/曹洪.html' class='wise-wiki-link user-link-people' title='曹洪'>將軍</A>既已斬<A HREF='../人物/任夔.html' class='wise-wiki-link user-link-people' title='任夔'>將</A>，如何退兵？”<A HREF='../人物/曹洪.html' class='wise-wiki-link user-link-people' title='曹洪'>洪</A>曰：“吾見<A HREF='../人物/馬超.html' class='wise-wiki-link user-link-people' title='馬超'>馬超</A>不出，恐有別謀。且我在鄴郡，聞神卜<A HREF='../人物/管輅.html' class='wise-wiki-link user-link-people' title='管輅'>管輅</A>有言，當於此地折一員大將。吾疑此言，故不敢輕進。”<A HREF='../人物/張郃.html' class='wise-wiki-link user-link-people' title='張郃'>張郃</A>大笑曰：“<A HREF='../人物/曹洪.html' class='wise-wiki-link user-link-people' title='曹洪'>將軍</A>行兵半生，今奈何信<A HREF='../人物/管輅.html' class='wise-wiki-link user-link-people' title='管輅'>卜者</A>之言，而惑其心哉？<A HREF='../人物/張郃.html' class='wise-wiki-link user-link-people' title='張郃'>郃</A>雖不才，願以本部兵取巴西。若得巴西，蜀郡易耳。”<A HREF='../人物/曹洪.html' class='wise-wiki-link user-link-people' title='曹洪'>洪</A>曰：“巴西守將<A HREF='../人物/張飛.html' class='wise-wiki-link user-link-people' title='張飛'>張飛</A>，非比等閒，不可輕敵。”<A HREF='../人物/張郃.html' class='wise-wiki-link user-link-people' title='張郃'>張郃</A>曰：“人皆怕<A HREF='../人物/張飛.html' class='wise-wiki-link user-link-people' title='張飛'>張飛</A>，吾視之如小兒耳！此去必擒之！”<A HREF='../人物/曹洪.html' class='wise-wiki-link user-link-people' title='曹洪'>洪</A>曰：“倘有疏失，若何？”<A HREF='../人物/張郃.html' class='wise-wiki-link user-link-people' title='張郃'>郃</A>曰：“甘當軍命。”<A HREF='../人物/曹洪.html' class='wise-wiki-link user-link-people' title='曹洪'>洪</A>勒了文狀，<A HREF='../人物/張郃.html' class='wise-wiki-link user-link-people' title='張郃'>張郃</A>進兵。正是：</P>
<DIV class='wise-wiki-p user-poem'><P class='wise-wiki user-poem'>自古驕兵多致敗，</P>
<P class='wise-wiki user-poem'>從來輕敵少成功。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='068.html' class='navigator'>上一頁</A></SPAN> <SPAN class='navigator'><A HREF='070.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01081秒。</DIV></BODY>
</HTML>