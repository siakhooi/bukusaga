<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../wise-wiki.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../layout.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百十七回　鄧士載偷度陰平　諸葛瞻戰死綿竹 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='116.html' class='navigator'>上一頁</A></SPAN> <SPAN class='navigator'><A HREF='118.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百十七回　鄧士載偷度陰平　諸葛瞻戰死綿竹</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E9%AD%8F%E6%BB%85%E8%9C%80%E4%B9%8B%E6%88%B0' class='wise-wiki-external-link user-external-link-wikipedia' title='維基：魏滅蜀之戰'>維基：魏滅蜀之戰</A>
</UL></DIV></FIELDSET>


<P class=wise-wiki>卻說輔國將軍<A HREF='../人物/董厥.html' class='wise-wiki-link user-link-people' title='董厥'>董厥</A>，聞魏兵十餘路入境，乃引二萬兵守住劍閣；當日見塵頭大起，疑是魏兵，急引軍把住關口。 <A HREF='../人物/董厥.html' class='wise-wiki-link user-link-people' title='董厥'>董厥</A>自臨軍前視之，乃<A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/張翼.html' class='wise-wiki-link user-link-people' title='張翼'>張翼</A>也。 <A HREF='../人物/董厥.html' class='wise-wiki-link user-link-people' title='董厥'>厥</A>大喜，接入關上，禮畢，哭訴<A HREF='../人物/劉禪.html' class='wise-wiki-link user-link-people' title='劉禪'>後主</A>、<A HREF='../人物/黃皓.html' class='wise-wiki-link user-link-people' title='黃皓'>黃皓</A>之事。 <A HREF='../人物/姜維.html' class='wise-wiki-link user-link-people' title='姜維'>維</A>曰：“公勿憂慮；若有<A HREF='../人物/姜維.html' class='wise-wiki-link user-link-people' title='姜維'>維</A>在，必不容魏來吞蜀也。且守劍閣，徐圖退敵之計。”<A HREF='../人物/董厥.html' class='wise-wiki-link user-link-people' title='董厥'>厥</A>曰：“此關雖然可守，爭奈成都無人；倘為敵人所襲，大勢瓦解矣。”<A HREF='../人物/姜維.html' class='wise-wiki-link user-link-people' title='姜維'>維</A>曰：“成都山險地峻，非可易取，不必憂也。”</P>
<P class=wise-wiki>正言間，忽報<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>領兵殺至關下，<A HREF='../人物/姜維.html' class='wise-wiki-link user-link-people' title='姜維'>維</A>大怒，急引五千兵殺下關來，直撞入魏陣中，左沖右突，殺得<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>大敗而走，退數十里下寨。魏軍死者無數。蜀兵搶了許多馬匹器械。 <A HREF='../人物/姜維.html' class='wise-wiki-link user-link-people' title='姜維'>維</A>收兵回關。</P>
<P class=wise-wiki>卻說<A HREF='../人物/鐘會.html' class='wise-wiki-link user-link-people' title='鐘會'>鐘會</A>離劍閣二十五里下寨，<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>自來伏罪。 <A HREF='../人物/鐘會.html' class='wise-wiki-link user-link-people' title='鐘會'>會</A>怒曰：“吾令汝把守陰平橋頭，以斷<A HREF='../人物/姜維.html' class='wise-wiki-link user-link-people' title='姜維'>姜維</A>歸路，如何失了；今又不得吾令，擅自進兵，以致此敗！”<A HREF='../人物/諸葛緒.html' class='wise-wiki-link user-link-people' title='諸葛緒'>緒</A>曰：“<A HREF='../人物/姜維.html' class='wise-wiki-link user-link-people' title='姜維'>維</A>詭計多端，詐取雍州，<A HREF='../人物/諸葛緒.html' class='wise-wiki-link user-link-people' title='諸葛緒'>緒</A>恐雍州有失，引兵去救；<A HREF='../人物/姜維.html' class='wise-wiki-link user-link-people' title='姜維'>維</A>乘機走脫，<A HREF='../人物/諸葛緒.html' class='wise-wiki-link user-link-people' title='諸葛緒'>緒</A>因趕至關下，不想又為所敗。”<A HREF='../人物/鐘會.html' class='wise-wiki-link user-link-people' title='鐘會'>會</A>大怒，叱令斬之。監軍<A HREF='../人物/衛瓘.html' class='wise-wiki-link user-link-people' title='衛瓘'>衛瓘</A>曰：“<A HREF='../人物/諸葛緒.html' class='wise-wiki-link user-link-people' title='諸葛緒'>緒</A>雖有罪，乃<A HREF='../人物/鄧艾.html' class='wise-wiki-link user-link-people' title='鄧艾'>鄧征西</A>所督之人，不該<A HREF='../人物/鐘會.html' class='wise-wiki-link user-link-people' title='鐘會'>將軍</A>殺之，恐傷和氣。”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“吾奉<A HREF='../人物/曹奐.html' class='wise-wiki-link user-link-people' title='曹奐'>天子</A>明詔，<A HREF='../人物/司馬昭.html' class='wise-wiki-link user-link-people' title='司馬昭'>晉公</A>鈞命，特來伐蜀，便是<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>有罪，亦當斬之。”眾皆力勸。 <A HREF='../人物/鐘會.html' class='wise-wiki-link user-link-people' title='鐘會'>會</A>乃將<A HREF='../人物/諸葛緒.html' class='wise-wiki-link user-link-people' title='諸葛緒'>諸葛緒</A>用檻車載赴洛陽，任<A HREF='../人物/司馬昭.html' class='wise-wiki-link user-link-people' title='司馬昭'>晉公</A>發落；隨將<A HREF='../人物/諸葛緒.html' class='wise-wiki-link user-link-people' title='諸葛緒'>緒</A>所領之兵，收在部下調遣。</P>
<P class=wise-wiki>有人報知<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，<A HREF='../人物/鄧艾.html' class='wise-wiki-link user-link-people' title='鄧艾'>艾</A>大怒曰：“吾與<A HREF='../人物/鐘會.html' class='wise-wiki-link user-link-people' title='鐘會'>汝</A>官品一般，吾久鎮邊疆，於國多勞，汝安敢妄自尊大耶！”子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>勸曰：“‘小不忍則亂大謀。’<A HREF='../人物/鄧艾.html' class='wise-wiki-link user-link-people' title='鄧艾'>父親</A>若與<A HREF='../人物/鐘會.html' class='wise-wiki-link user-link-people' title='鐘會'>他</A>不睦，必誤國家大事，望且容忍之。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>從其言，然畢竟心中懷怒，乃引十數騎來見<A HREF='../人物/鐘會.html' class='wise-wiki-link user-link-people' title='鐘會'>鐘會</A>。</P>
<P class=wise-wiki><A HREF='../人物/鐘會.html' class='wise-wiki-link user-link-people' title='鐘會'>會</A>聞<A HREF='../人物/鄧艾.html' class='wise-wiki-link user-link-people' title='鄧艾'>艾</A>至，便問左右：“<A HREF='../人物/鄧艾.html' class='wise-wiki-link user-link-people' title='鄧艾'>艾</A>引多少軍來？”左右答曰：“只有十數騎。”<A HREF='../人物/鐘會.html' class='wise-wiki-link user-link-people' title='鐘會'>會</A>乃令帳上帳下列武士數百人。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>下馬入見。 <A HREF='../人物/鐘會.html' class='wise-wiki-link user-link-people' title='鐘會'>會</A>接入帳禮畢。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>見軍容甚肅，心中不安，乃以言挑之曰：“<A HREF='../人物/鐘會.html' class='wise-wiki-link user-link-people' title='鐘會'>將軍</A>得了漢中，乃朝廷大幸也，可定策早取劍閣。”<A HREF='../人物/鐘會.html' class='wise-wiki-link user-link-people' title='鐘會'>會</A>曰：“<A HREF='../人物/鄧艾.html' class='wise-wiki-link user-link-people' title='鄧艾'>將軍</A>之明見若何？”<A HREF='../人物/鄧艾.html' class='wise-wiki-link user-link-people' title='鄧艾'>艾</A>再三推稱無能。 <A HREF='../人物/鐘會.html' class='wise-wiki-link user-link-people' title='鐘會'>會</A>固問之。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>答曰：“以愚意度之，可引一軍從陰平小路出漢中德陽亭，用奇兵迳取成都，<A HREF='../人物/姜維.html' class='wise-wiki-link user-link-people' title='姜維'>姜維</A>必撤兵來救，<A HREF='../人物/鐘會.html' class='wise-wiki-link user-link-people' title='鐘會'>將軍</A>乘虛就取劍閣，可獲全功。”<A HREF='../人物/鐘會.html' class='wise-wiki-link user-link-people' title='鐘會'>會</A>大喜曰：“<A HREF='../人物/鄧艾.html' class='wise-wiki-link user-link-people' title='鄧艾'>將軍</A>此計甚妙！可即引兵去。吾在此專候捷音。”</P>
<P class=wise-wiki>二人飲酒相別。 <A HREF='../人物/鐘會.html' class='wise-wiki-link user-link-people' title='鐘會'>會</A>回本帳與諸將曰：“人皆謂<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>有能，今日觀之，乃庸才耳！”眾問其故。 <A HREF='../人物/鐘會.html' class='wise-wiki-link user-link-people' title='鐘會'>會</A>曰：“陰平小路，皆高山峻嶺，若蜀以百餘人守其險要，斷其歸路，則<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>之兵皆餓死矣。吾只以正道而行，何愁蜀地不破乎！”遂置雲梯砲架，只打劍閣關。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>出轅門上馬，回顧從者曰：“<A HREF='../人物/鐘會.html' class='wise-wiki-link user-link-people' title='鐘會'>鐘會</A>待吾若何？”從者曰：“觀其辭色，甚不以<A HREF='../人物/鄧艾.html' class='wise-wiki-link user-link-people' title='鄧艾'>將軍</A>之言為然，但以口強應而已。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>笑曰：“彼料我不能取成都，我偏欲取之！”回到本寨，<A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>一班將士接問曰：“今日與<A HREF='../人物/鐘會.html' class='wise-wiki-link user-link-people' title='鐘會'>鐘鎮西</A>有何高論？”<A HREF='../人物/鄧艾.html' class='wise-wiki-link user-link-people' title='鄧艾'>艾</A>曰：“吾以實心告彼，彼以庸才視<A HREF='../人物/鄧艾.html' class='wise-wiki-link user-link-people' title='鄧艾'>我</A>。彼今得漢中，以為莫大之功；若非吾在沓中絆住<A HREF='../人物/姜維.html' class='wise-wiki-link user-link-people' title='姜維'>姜維</A>，彼安能成功耶！吾今若取了成都，勝取漢中矣！”當夜下令，盡拔寨望陰平小路進兵，離劍閣七百里下寨。有人報<A HREF='../人物/鐘會.html' class='wise-wiki-link user-link-people' title='鐘會'>鐘會</A>說：“<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>要去取成都了。”<A HREF='../人物/鐘會.html' class='wise-wiki-link user-link-people' title='鐘會'>會</A>笑<A HREF='../人物/鄧艾.html' class='wise-wiki-link user-link-people' title='鄧艾'>艾</A>不智。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>一面修密書遣使馳報<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>，一面聚諸將於帳下問曰：“吾今乘虛去取成都，與汝等立功名於不朽，汝等肯從乎？”諸將應曰：“願遵軍令，萬死不辭！”</P>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>乃先令子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>引五千精兵，不穿衣甲，各執斧鑿器具，凡遇峻危之處，鑿山開路，搭造橋閣，以便行軍。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>選兵三萬，各帶乾糧繩索進發。約行百餘里，選下三千兵，就彼扎寨；又行百餘里，又選三千兵下寨。是年十月自陰平進兵，至於巔崖峻谷之中，凡二十餘日，行七百餘里，皆是無人之地。</P>
<P class=wise-wiki>魏兵沿途下了數寨，只剩下二千人馬。前至一嶺，名摩天嶺。馬不堪行，<A HREF='../人物/鄧艾.html' class='wise-wiki-link user-link-people' title='鄧艾'>艾</A>步行上嶺，只見<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>與開路軍士盡皆哭泣。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>問其故。 <A HREF='../人物/鄧忠.html' class='wise-wiki-link user-link-people' title='鄧忠'>忠</A>告曰：“此嶺西背是峻壁巔崖，不能開鑿，虛廢前勞，因此哭泣。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>曰：“吾軍到此，已行了七百餘里，過此便是江油，豈可複退？”乃喚諸軍曰：“‘不入虎穴，焉得虎子！’吾與汝等來到此地，若得成功，富貴共之。”眾皆應曰：“願從<A HREF='../人物/鄧艾.html' class='wise-wiki-link user-link-people' title='鄧艾'>將軍</A>之命。”</P>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>令先將軍器攛將下去。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>取氈自裹其身，先滾下去。副將有氈衫者裹身滾下，無氈衫者各用繩索束腰，攀木掛樹，魚貫而進。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>並二千軍，及開山壯士，皆渡了摩天嶺。方才整頓衣甲器械而行，忽見道傍有一石碣，上刻：</P>
<DIV class='wise-wiki-p user-letter'><P class='wise-wiki user-letter'>“丞相<A HREF='../人物/諸葛亮.html' class='wise-wiki-link user-link-people' title='諸葛亮'>諸葛武侯</A>題。”</P></DIV>
<P class=wise-wiki>其文云：</P>
<DIV class='wise-wiki-p user-letter'><P class='wise-wiki user-letter'>“二火初興，有人越此。二士爭衡，不久自死。”</P></DIV>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>觀訖大驚，慌忙對碣再拜曰：“<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>真神人也！<A HREF='../人物/鄧艾.html' class='wise-wiki-link user-link-people' title='鄧艾'>艾</A>不能以師事之，惜哉！”後人有詩曰：</P>
<DIV class='wise-wiki-p user-poem'><P class='wise-wiki user-poem'>陰平峻嶺與天齊，</P>
<P class='wise-wiki user-poem'>玄鶴徘徊尚怯飛。</P>
<P class='wise-wiki user-poem'>鄧艾裹氈從此下，</P>
<P class='wise-wiki user-poem'>誰知諸葛有先機？</P></DIV>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>暗度陰平，引兵行時，又見一個大空寨。左右告曰：“聞<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>在日，曾發二千兵守此險隘，今蜀主<A HREF='../人物/劉禪.html' class='wise-wiki-link user-link-people' title='劉禪'>劉禪</A>廢之。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>嗟呀不已，乃謂眾人曰：“吾等有來路而無歸路矣。前江油城中，糧食足備。汝等前進可活，後退即死。須並力攻之。”眾皆應曰：“願死戰於此！”<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>步行，引二千餘人，星夜倍道來搶江油城。</P>
<P class=wise-wiki>卻說江油城守將<A HREF='../人物/馬邈.html' class='wise-wiki-link user-link-people' title='馬邈'>馬邈</A>；聞東川已失，雖為準備，只是堤防大路；又仗著<A HREF='../人物/姜維.html' class='wise-wiki-link user-link-people' title='姜維'>姜維</A>全師，守住劍閣關，遂將軍情不以為重。當日操練人馬回家，與妻<A HREF='../人物/李氏.html' class='wise-wiki-link user-link-people' title='李氏'>李氏</A>擁爐飲酒。 <A HREF='../人物/李氏.html' class='wise-wiki-link user-link-people' title='李氏'>其妻</A>問曰：“屢聞邊情甚急，<A HREF='../人物/馬邈.html' class='wise-wiki-link user-link-people' title='馬邈'>將軍</A>全無憂色，何也？”<A HREF='../人物/馬邈.html' class='wise-wiki-link user-link-people' title='馬邈'>邈</A>曰：“大事自有<A HREF='../人物/姜維.html' class='wise-wiki-link user-link-people' title='姜維'>姜伯約</A>掌握，干我甚事？”<A HREF='../人物/李氏.html' class='wise-wiki-link user-link-people' title='李氏'>其妻</A>曰：“雖然如此，<A HREF='../人物/馬邈.html' class='wise-wiki-link user-link-people' title='馬邈'>將軍</A>所守城池，不為不重。”<A HREF='../人物/馬邈.html' class='wise-wiki-link user-link-people' title='馬邈'>邈</A>曰：“<A HREF='../人物/劉禪.html' class='wise-wiki-link user-link-people' title='劉禪'>天子</A>聽信<A HREF='../人物/黃皓.html' class='wise-wiki-link user-link-people' title='黃皓'>黃皓</A>，溺於酒色，吾料禍不遠矣。魏兵一到，降之為上，何必慮哉？”<A HREF='../人物/李氏.html' class='wise-wiki-link user-link-people' title='李氏'>其妻</A>大怒，唾<A HREF='../人物/馬邈.html' class='wise-wiki-link user-link-people' title='馬邈'>邈</A>面曰：“汝為男子，先懷不忠不義之心，枉受國家爵祿，吾有何面目與汝相見！”</P>
<P class=wise-wiki><A HREF='../人物/馬邈.html' class='wise-wiki-link user-link-people' title='馬邈'>馬邈</A>羞慚無語。忽家人慌入報曰：“魏將<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>不知從何而來，引二千餘人，一擁而入城矣。”<A HREF='../人物/馬邈.html' class='wise-wiki-link user-link-people' title='馬邈'>邈</A>大驚，慌出納降，拜伏於公堂之下，泣告曰：“某有心歸降久矣。今願招城中居民，及本部人馬，盡降<A HREF='../人物/鄧艾.html' class='wise-wiki-link user-link-people' title='鄧艾'>將軍</A>。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>准其降。遂收江油軍馬於部下調遣，即用<A HREF='../人物/馬邈.html' class='wise-wiki-link user-link-people' title='馬邈'>馬邈</A>為鄉導官。忽報<A HREF='../人物/李氏.html' class='wise-wiki-link user-link-people' title='李氏'>馬邈夫人</A>自縊身死。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>問其故，<A HREF='../人物/馬邈.html' class='wise-wiki-link user-link-people' title='馬邈'>邈</A>以實告。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>感其賢，令厚禮葬之，親往致祭。魏人聞者，無不嗟嘆。後人有詩讚曰：</P>
<DIV class='wise-wiki-p user-poem'><P class='wise-wiki user-poem'>後主昏迷漢祚顛，</P>
<P class='wise-wiki user-poem'>天差鄧艾取西川。</P>
<P class='wise-wiki user-poem'>可憐巴蜀多名將，</P>
<P class='wise-wiki user-poem'>不及江油李氏賢！</P></DIV>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>取了江油，遂接陰平小路。諸軍皆到江油取齊，迳來攻涪城。部將<A HREF='../人物/田續.html' class='wise-wiki-link user-link-people' title='田續'>田續</A>曰：“我軍涉險而來，甚是勞頓，且當休養數日，然後進兵。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>大怒曰：“兵貴神速，汝敢亂我軍心耶！”喝令左右推出斬之。眾將苦告方免。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>自驅兵至涪城。城內官吏軍民疑從天降，盡皆出降。蜀人飛報入成都。 <A HREF='../人物/劉禪.html' class='wise-wiki-link user-link-people' title='劉禪'>後主</A>聞知，慌召<A HREF='../人物/黃皓.html' class='wise-wiki-link user-link-people' title='黃皓'>黃皓</A>問之。 <A HREF='../人物/黃皓.html' class='wise-wiki-link user-link-people' title='黃皓'>皓</A>奏曰：“此詐傳耳。神人必不肯誤<A HREF='../人物/劉禪.html' class='wise-wiki-link user-link-people' title='劉禪'>陛下</A>也。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>又召<A HREF='../人物/師婆.html' class='wise-wiki-link user-link-people' title='師婆'>師婆</A>問時，卻不知何處去了。此時遠近告急表文，一似雪片飛來；使者絡繹不絕。 <A HREF='../人物/劉禪.html' class='wise-wiki-link user-link-people' title='劉禪'>後主</A>設朝計議，多官面面相覷，並無一言。 <A HREF='../人物/郤正.html' class='wise-wiki-link user-link-people' title='郤正'>郤正</A>出班奏曰：“事已急矣，<A HREF='../人物/劉禪.html' class='wise-wiki-link user-link-people' title='劉禪'>陛下</A>可宣<A HREF='../人物/諸葛瞻.html' class='wise-wiki-link user-link-people' title='諸葛瞻'>武侯之子</A>商議退兵之策。”原來<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>之子<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻，字思遠</A>。其母<A HREF='../人物/黃夫人.html' class='wise-wiki-link user-link-people' title='黃夫人'>黃氏</A>，即<A HREF='../人物/黃承彥.html' class='wise-wiki-link user-link-people' title='黃承彥'>黃承彥</A>之女也。 <A HREF='../人物/黃夫人.html' class='wise-wiki-link user-link-people' title='黃夫人'>母</A>貌甚陋，而有奇才：上通天文，下察地理；凡韜略遁甲諸書，無所不曉。 <A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>在南陽時，聞其賢，求以為室。 <A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>之學，<A HREF='../人物/黃夫人.html' class='wise-wiki-link user-link-people' title='黃夫人'>夫人</A>多所贊助焉。及<A HREF='../人物/諸葛亮.html' class='wise-wiki-link user-link-people' title='諸葛亮'>武侯</A>死後，<A HREF='../人物/黃夫人.html' class='wise-wiki-link user-link-people' title='黃夫人'>夫人</A>尋逝，臨終遺教，惟以忠孝勉其子<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>自幼聰明，尚<A HREF='../人物/劉禪.html' class='wise-wiki-link user-link-people' title='劉禪'>後主</A>女為駙馬都尉。後襲<A HREF='../人物/諸葛亮.html' class='wise-wiki-link user-link-people' title='諸葛亮'>父</A>武鄉侯之爵。景耀四年，遷行軍護衛將軍。時為<A HREF='../人物/黃皓.html' class='wise-wiki-link user-link-people' title='黃皓'>黃皓</A>用事，故託病不出。</P>
<P class=wise-wiki>當下<A HREF='../人物/劉禪.html' class='wise-wiki-link user-link-people' title='劉禪'>後主</A>從<A HREF='../人物/郤正.html' class='wise-wiki-link user-link-people' title='郤正'>郤正</A>之言，即時連發三詔，召<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>至殿下。 <A HREF='../人物/劉禪.html' class='wise-wiki-link user-link-people' title='劉禪'>後主</A>泣訴曰：“<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>兵已屯涪城，成都危矣。<A HREF='../人物/諸葛瞻.html' class='wise-wiki-link user-link-people' title='諸葛瞻'>卿</A>看<A HREF='../人物/諸葛亮.html' class='wise-wiki-link user-link-people' title='諸葛亮'>先君</A>之面，救<A HREF='../人物/劉禪.html' class='wise-wiki-link user-link-people' title='劉禪'>朕</A>之命！”<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>亦泣奏曰：“臣父子蒙<A HREF='../人物/劉備.html' class='wise-wiki-link user-link-people' title='劉備'>先帝</A>厚恩，<A HREF='../人物/劉禪.html' class='wise-wiki-link user-link-people' title='劉禪'>陛下</A>殊遇，雖肝腦塗地，不能補報。願<A HREF='../人物/劉禪.html' class='wise-wiki-link user-link-people' title='劉禪'>陛下</A>盡發成都之兵，與臣領去決一死戰。”</P>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>即撥成都兵將七萬與<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>辭了<A HREF='../人物/劉禪.html' class='wise-wiki-link user-link-people' title='劉禪'>後主</A>，整頓軍馬，聚集諸將問曰：“誰敢為先鋒？”言未訖，<A HREF='../人物/諸葛尚.html' class='wise-wiki-link user-link-people' title='諸葛尚'>一少年將</A>出曰：“<A HREF='../人物/諸葛瞻.html' class='wise-wiki-link user-link-people' title='諸葛瞻'>父親</A>既掌大權，<A HREF='../人物/諸葛尚.html' class='wise-wiki-link user-link-people' title='諸葛尚'>兒</A>願為先鋒。”眾視之，乃<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>長子<A HREF='../人物/諸葛尚.html' class='wise-wiki-link user-link-people' title='諸葛尚'>諸葛尚</A>也。 <A HREF='../人物/諸葛尚.html' class='wise-wiki-link user-link-people' title='諸葛尚'>尚</A>時年一十九歲，博覽兵書，多習武藝。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>大喜，遂命<A HREF='../人物/諸葛尚.html' class='wise-wiki-link user-link-people' title='諸葛尚'>尚</A>為先鋒。是日大軍離了成都，來迎魏兵。</P>
<P class=wise-wiki>卻說<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>得<A HREF='../人物/馬邈.html' class='wise-wiki-link user-link-people' title='馬邈'>馬邈</A>獻地理圖一本，備寫涪城至成都一百六十里，山川道路，關隘險峻，一一分明。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>看畢，大驚曰：“吾只守涪城，倘被蜀人據住前山，何能成功耶？如遷延日久，<A HREF='../人物/姜維.html' class='wise-wiki-link user-link-people' title='姜維'>姜維</A>兵到，我軍危矣。”速喚<A HREF='../人物/師纂.html' class='wise-wiki-link user-link-people' title='師纂'>師纂</A>並子<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>，分付曰：“汝等可引一軍，星夜迳去綿竹，以拒蜀兵。吾隨後便至。切不可怠緩。若縱他先據了險要，決斬汝首！”</P>
<P class=wise-wiki><A HREF='../人物/師纂.html' class='wise-wiki-link user-link-people' title='師纂'>師</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧</A>二人，引兵將至綿竹，早遇蜀兵。兩軍各布成陣。 <A HREF='../人物/師纂.html' class='wise-wiki-link user-link-people' title='師纂'>師</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧</A>二人，勒馬於門旗下，只見蜀兵列成八陣。三通鼓罷，門旗兩分，數十員將簇擁一輛四輪車，車上端坐<A HREF='../人物/諸葛亮.html' class='wise-wiki-link user-link-people' title='諸葛亮'>一人</A>，綸巾羽扇，鶴氅方裾，車上展開一面黃旗，上書：“漢丞相<A HREF='../人物/諸葛亮.html' class='wise-wiki-link user-link-people' title='諸葛亮'>諸葛武侯</A>。”嚇得<A HREF='../人物/師纂.html' class='wise-wiki-link user-link-people' title='師纂'>師</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧</A>二人汗流遍身，回顧軍士曰：“原來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>尚在，我等休矣！”</P>
<P class=wise-wiki>急勒兵回時，蜀兵掩殺將來，魏兵大敗而走。蜀兵掩殺二十餘里，遇<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>援兵接應。兩家各自收兵。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>升帳而坐，喚<A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>責之曰：“汝二人不戰而退，何也？”<A HREF='../人物/鄧忠.html' class='wise-wiki-link user-link-people' title='鄧忠'>忠</A>曰：“但見蜀陣中<A HREF='../人物/諸葛亮.html' class='wise-wiki-link user-link-people' title='諸葛亮'>諸葛孔明</A>領兵，因此奔還。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>怒曰：“縱使<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>更生，我何懼哉！汝等輕退，以致於敗，宜速斬以正軍法！”眾皆苦勸，<A HREF='../人物/鄧艾.html' class='wise-wiki-link user-link-people' title='鄧艾'>艾</A>方息怒。令人哨探，回說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之子<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>為大將，<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>之子<A HREF='../人物/諸葛尚.html' class='wise-wiki-link user-link-people' title='諸葛尚'>諸葛尚</A>為先鋒，車上坐者乃木刻<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遺像也。</P>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>聞之，調<A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>曰：“成敗之機，在此一舉。汝二人再不取勝，必當斬首！”<A HREF='../人物/師纂.html' class='wise-wiki-link user-link-people' title='師纂'>師</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧</A>二人又引一萬兵來戰。 <A HREF='../人物/諸葛尚.html' class='wise-wiki-link user-link-people' title='諸葛尚'>諸葛尚</A>匹馬單槍，抖擻精神，戰退二人。 <A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>指揮兩掖兵衝出，撞入魏陣中，左沖右突，往來殺有數十番，魏兵大敗，死者不計其數。 <A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>中傷而逃。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>驅軍馬隨後掩殺二十餘里，紮營相拒。 <A HREF='../人物/師纂.html' class='wise-wiki-link user-link-people' title='師纂'>師纂</A>、<A HREF='../人物/鄧忠.html' class='wise-wiki-link user-link-people' title='鄧忠'>鄧忠</A>回見<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>見二人俱傷，未便加責，乃與眾將商議曰：“蜀有<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>善繼父志，兩番殺吾萬餘人馬，今若不速破，後必為禍！”監軍<A HREF='../人物/丘本.html' class='wise-wiki-link user-link-people' title='丘本'>丘本</A>曰：“何不作一書以誘之？”</P>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>艾</A>從其言，遂作書一封，遣使送入蜀寨。守門將引至帳下，呈上其書。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>拆封視之。書曰：</P>
<DIV class='wise-wiki-p user-letter'><P class='wise-wiki user-letter'>征西將軍<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，致書於行軍護衛將軍<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛思遠</A>麾下：竊觀近代賢才，未有如公之<A HREF='../人物/諸葛亮.html' class='wise-wiki-link user-link-people' title='諸葛亮'>尊父</A>也；昔<A HREF='038.html' class='wise-wiki-link user-link-chapter' title='第三十八回　定三分隆中決策　戰長江孫氏報仇'>自出茅廬</A>，一言已分三國，掃平荊、益，遂成霸業，古今鮮有及者；後六出祁山，非其智力不足，乃天數耳。今<A HREF='../人物/劉禪.html' class='wise-wiki-link user-link-people' title='劉禪'>後主</A>昏弱，王氣已終，<A HREF='../人物/鄧艾.html' class='wise-wiki-link user-link-people' title='鄧艾'>艾</A>奉<A HREF='../人物/曹奐.html' class='wise-wiki-link user-link-people' title='曹奐'>天子</A>之命，以重兵伐蜀，已皆得其地矣，成都危在旦夕，公何不應天順人來歸？ <A HREF='../人物/鄧艾.html' class='wise-wiki-link user-link-people' title='鄧艾'>艾</A>當表<A HREF='../人物/諸葛瞻.html' class='wise-wiki-link user-link-people' title='諸葛瞻'>公</A>為瑯琊王，以光耀祖宗，決不虛言。倖存照鋻。</P></DIV>
<P class=wise-wiki><A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>看畢，勃然大怒，扯碎其書，叱武士立斬來使，令從者持首級回魏營見<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>，<A HREF='../人物/鄧艾.html' class='wise-wiki-link user-link-people' title='鄧艾'>艾</A>大怒，即欲出戰。 <A HREF='../人物/丘本.html' class='wise-wiki-link user-link-people' title='丘本'>丘本</A>諫曰：“<A HREF='../人物/鄧艾.html' class='wise-wiki-link user-link-people' title='鄧艾'>將軍</A>不可輕出，當用奇兵勝之。”<A HREF='../人物/鄧艾.html' class='wise-wiki-link user-link-people' title='鄧艾'>艾</A>從其言，遂令天水太守<A HREF='../人物/王頎.html' class='wise-wiki-link user-link-people' title='王頎'>王頎</A>、隴西太守<A HREF='../人物/牽弘.html' class='wise-wiki-link user-link-people' title='牽弘'>牽弘</A>伏兩軍於後。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>自引兵而來。此時<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>正欲搦戰，忽報<A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>自引兵到。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>大怒，即引兵出，迳殺入魏陣中。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>敗走。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>隨後掩殺將來。忽然兩下伏兵殺出，蜀兵大敗，退入綿竹。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>令圍之。於是魏兵一齊吶喊，將綿竹圍的鐵桶相似。</P>
<P class=wise-wiki><A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>在城中，見事勢已逼，乃令<A HREF='../人物/彭和.html' class='wise-wiki-link user-link-people' title='彭和'>彭和</A>齎書殺出，往東吳求救。 <A HREF='../人物/彭和.html' class='wise-wiki-link user-link-people' title='彭和'>和</A>至東吳，見了吳主<A HREF='../人物/孫休.html' class='wise-wiki-link user-link-people' title='孫休'>孫休</A>，呈上告急之書。 <A HREF='../人物/孫休.html' class='wise-wiki-link user-link-people' title='孫休'>吳主</A>看罷，與群臣計議曰：“既蜀中危急，<A HREF='../人物/孫休.html' class='wise-wiki-link user-link-people' title='孫休'>孤</A>豈可坐視不救？”即令老將<A HREF='../人物/丁奉.html' class='wise-wiki-link user-link-people' title='丁奉'>丁奉</A>為主帥，<A HREF='../人物/丁封.html' class='wise-wiki-link user-link-people' title='丁封'>丁封</A>、<A HREF='../人物/孫異.html' class='wise-wiki-link user-link-people' title='孫異'>孫異</A>為副將，率兵五萬，前往救蜀。 <A HREF='../人物/丁奉.html' class='wise-wiki-link user-link-people' title='丁奉'>丁奉</A>領旨出師，分撥<A HREF='../人物/丁封.html' class='wise-wiki-link user-link-people' title='丁封'>丁封</A>、<A HREF='../人物/孫異.html' class='wise-wiki-link user-link-people' title='孫異'>孫異</A>引兵二萬向沔中而進，自率兵三萬向壽春而進，分兵三路而援。</P>
<P class=wise-wiki>卻說<A HREF='../人物/諸葛瞻.html' class='wise-wiki-link user-link-people' title='諸葛瞻'>諸葛瞻</A>見救兵不至，謂眾將曰：“久守非良圖。”遂留子<A HREF='../人物/諸葛尚.html' class='wise-wiki-link user-link-people' title='諸葛尚'>尚</A>與尚書<A HREF='../人物/張遵.html' class='wise-wiki-link user-link-people' title='張遵'>張遵</A>守城，<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>自披掛上馬，引三軍大開三門殺出。 <A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>見兵出，便撤兵退。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>奮力追殺，忽然一聲炮響，四面兵合，把<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>困在垓心。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>引兵左沖右突，殺死數百人。 <A HREF='../人物/鄧艾.html' class='wise-wiki-link user-link-people' title='鄧艾'>艾</A>令眾軍放箭射之，蜀兵四散。 <A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>中箭落馬，乃大呼曰：“吾力竭矣！當以一死報國！”遂拔劍自刎而死。</P>
<P class=wise-wiki>其子<A HREF='../人物/諸葛尚.html' class='wise-wiki-link user-link-people' title='諸葛尚'>諸葛尚</A>在城上，見<A HREF='../人物/諸葛瞻.html' class='wise-wiki-link user-link-people' title='諸葛瞻'>父</A>死於軍中，勃然大怒，遂披掛上馬。 <A HREF='../人物/張遵.html' class='wise-wiki-link user-link-people' title='張遵'>張遵</A>諫曰：“<A HREF='../人物/諸葛尚.html' class='wise-wiki-link user-link-people' title='諸葛尚'>小將軍</A>勿得輕出。”<A HREF='../人物/諸葛尚.html' class='wise-wiki-link user-link-people' title='諸葛尚'>尚</A>歎曰：“吾父子祖孫，荷國厚恩，今<A HREF='../人物/諸葛瞻.html' class='wise-wiki-link user-link-people' title='諸葛瞻'>父</A>既死於敵，我何用生為！”遂策馬殺出，死於陣中。後人有詩讚<A HREF='../人物/諸葛瞻.html' class='wise-wiki-link user-link-people' title='諸葛瞻'>瞻</A>、<A HREF='../人物/諸葛尚.html' class='wise-wiki-link user-link-people' title='諸葛尚'>尚</A>父子曰：</P>
<DIV class='wise-wiki-p user-poem'><P class='wise-wiki user-poem'>不是忠臣獨少謀，</P>
<P class='wise-wiki user-poem'>蒼天有意絕炎劉。</P>
<P class='wise-wiki user-poem'>當年諸葛留嘉胤，</P>
<P class='wise-wiki user-poem'>節義真堪繼武侯。</P></DIV>
<P class=wise-wiki><A HREF='../人物/鄧艾.html' class='wise-wiki-link user-link-people' title='鄧艾'>鄧艾</A>憐其忠，將父子合葬，乘虛攻打綿竹。 <A HREF='../人物/張遵.html' class='wise-wiki-link user-link-people' title='張遵'>張遵</A>、<A HREF='../人物/黃崇.html' class='wise-wiki-link user-link-people' title='黃崇'>黃崇</A>、<A HREF='../人物/李球.html' class='wise-wiki-link user-link-people' title='李球'>李球</A>三人，各引一軍殺出。蜀兵寡，魏兵眾，三人亦皆戰死，<A HREF='../人物/鄧艾.html' class='wise-wiki-link user-link-people' title='鄧艾'>艾</A>因此得了綿竹。勞軍已畢，遂來取成都。正是：</P>
<DIV class='wise-wiki-p user-poem'><P class='wise-wiki user-poem'>試觀後主臨危日，</P>
<P class='wise-wiki user-poem'>無異劉璋受逼時。</P></DIV>
<P class=wise-wiki>未知成都如何守禦，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='116.html' class='navigator'>上一頁</A></SPAN> <SPAN class='navigator'><A HREF='118.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01168秒。</DIV></BODY>
</HTML>