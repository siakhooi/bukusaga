<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第五十二回　諸葛亮智辭魯肅　趙子龍計取桂陽 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='051.html' class='navigator'>上一頁</A></SPAN> <SPAN class='navigator'><A HREF='053.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第五十二回　諸葛亮智辭魯肅　趙子龍計取桂陽</H1>



<P class=wise-wiki>卻說<A HREF='../人物/周瑜.html' class='wise-wiki-link user-link-people' title='周瑜'>周瑜</A>見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>襲了南郡，又聞<A HREF='../人物/諸葛亮.html' class='wise-wiki-link user-link-people' title='諸葛亮'>他</A>襲了荊襄，如何不氣？氣傷箭瘡，半晌方蘇。眾將再三勸解。 <A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“若不殺<A HREF='../人物/諸葛亮.html' class='wise-wiki-link user-link-people' title='諸葛亮'>諸葛村夫</A>，怎息<A HREF='../人物/周瑜.html' class='wise-wiki-link user-link-people' title='周瑜'>我</A>心中怨氣？<A HREF='../人物/程普.html' class='wise-wiki-link user-link-people' title='程普'>程德謀</A>可助<A HREF='../人物/周瑜.html' class='wise-wiki-link user-link-people' title='周瑜'>我</A>攻打南郡，定要奪還東吳。”</P>
<P class=wise-wiki>正議問，<A HREF='../人物/魯肅.html' class='wise-wiki-link user-link-people' title='魯肅'>魯肅</A>至。 <A HREF='../人物/周瑜.html' class='wise-wiki-link user-link-people' title='周瑜'>瑜</A>謂之曰：“<A HREF='../人物/周瑜.html' class='wise-wiki-link user-link-people' title='周瑜'>吾</A>欲起兵與<A HREF='../人物/劉備.html' class='wise-wiki-link user-link-people' title='劉備'>劉備</A>、<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>共決雌雄，复奪城池。<A HREF='../人物/魯肅.html' class='wise-wiki-link user-link-people' title='魯肅'>子敬</A>幸助<A HREF='../人物/周瑜.html' class='wise-wiki-link user-link-people' title='周瑜'>我</A>。”<A HREF='../人物/魯肅.html' class='wise-wiki-link user-link-people' title='魯肅'>魯肅</A>曰：“不可。方今與<A HREF='../人物/曹操.html' class='wise-wiki-link user-link-people' title='曹操'>曹操</A>相持，尚未分成敗；<A HREF='../人物/孫權.html' class='wise-wiki-link user-link-people' title='孫權'>主公</A>現攻合淝不下；如若自家互相吞併，倘曹兵乘虛而來，其勢危矣。況<A HREF='../人物/劉備.html' class='wise-wiki-link user-link-people' title='劉備'>劉玄德</A>舊曾<A HREF='../人物/曹操.html' class='wise-wiki-link user-link-people' title='曹操'>曹操</A>相厚，若逼得緊急，獻了城池，一同攻打東吳，如之奈何？”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“吾等用計策，損兵馬，費錢糧，<A HREF='../人物/劉備.html' class='wise-wiki-link user-link-people' title='劉備'>他</A>去圖現成，豈不可恨！”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/周瑜.html' class='wise-wiki-link user-link-people' title='周瑜'>公瑾</A>且耐。容<A HREF='../人物/魯肅.html' class='wise-wiki-link user-link-people' title='魯肅'>某</A>親見<A HREF='../人物/劉備.html' class='wise-wiki-link user-link-people' title='劉備'>玄德</A>，將理來說<A HREF='../人物/劉備.html' class='wise-wiki-link user-link-people' title='劉備'>他</A>。若說不通，那時動兵未遲。”諸將曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>之言甚善。”</P>
<P class=wise-wiki>於是<A HREF='../人物/魯肅.html' class='wise-wiki-link user-link-people' title='魯肅'>魯肅</A>引從者徑投南郡來，到城下叫門。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>出問。 <A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>我</A>要見<A HREF='../人物/劉備.html' class='wise-wiki-link user-link-people' title='劉備'>劉玄德</A>有話說。”<A HREF='../人物/趙雲.html' class='wise-wiki-link user-link-people' title='趙雲'>雲</A>答曰：“<A HREF='../人物/劉備.html' class='wise-wiki-link user-link-people' title='劉備'>吾主</A>與<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>在荊州城中。”<A HREF='../人物/魯肅.html' class='wise-wiki-link user-link-people' title='魯肅'>肅</A>遂不入南郡，徑奔荊州。見旌旗整列，軍容甚盛，<A HREF='../人物/魯肅.html' class='wise-wiki-link user-link-people' title='魯肅'>肅</A>暗羨曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>真非常人也！”軍士報入城中，說<A HREF='../人物/魯肅.html' class='wise-wiki-link user-link-people' title='魯肅'>魯子敬</A>要見。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令大開城門，接<A HREF='../人物/魯肅.html' class='wise-wiki-link user-link-people' title='魯肅'>肅</A>入衙。講禮畢，分賓主而坐。茶罷，<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“吾主<A HREF='../人物/孫權.html' class='wise-wiki-link user-link-people' title='孫權'>吳侯</A>，與都督<A HREF='../人物/周瑜.html' class='wise-wiki-link user-link-people' title='周瑜'>公瑾</A>，教<A HREF='../人物/魯肅.html' class='wise-wiki-link user-link-people' title='魯肅'>某</A>再三申意<A HREF='../人物/劉備.html' class='wise-wiki-link user-link-people' title='劉備'>皇叔</A>。前者，<A HREF='../人物/曹操.html' class='wise-wiki-link user-link-people' title='曹操'>操</A>引百萬之眾，名下江南，實欲來圖<A HREF='../人物/劉備.html' class='wise-wiki-link user-link-people' title='劉備'>皇叔</A>；幸得東吳殺退<A HREF='../人物/曹操.html' class='wise-wiki-link user-link-people' title='曹操'>曹兵</A>，救了<A HREF='../人物/劉備.html' class='wise-wiki-link user-link-people' title='劉備'>皇叔</A>，所有荊州九郡，合當歸於東吳。今<A HREF='../人物/劉備.html' class='wise-wiki-link user-link-people' title='劉備'>皇叔</A>用詭計，奪佔荊襄，使江東空費錢糧軍馬，而<A HREF='../人物/劉備.html' class='wise-wiki-link user-link-people' title='劉備'>皇叔</A>安受其利，恐於理未順。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>乃高明之士，何故亦出此言？常言道：‘物必歸主。’荊襄九郡，非<A HREF='../人物/孫權.html' class='wise-wiki-link user-link-people' title='孫權'>東吳</A>之地，乃<A HREF='../人物/劉表.html' class='wise-wiki-link user-link-people' title='劉表'>劉景升</A>之基業。<A HREF='../人物/劉備.html' class='wise-wiki-link user-link-people' title='劉備'>吾主</A>固<A HREF='../人物/劉表.html' class='wise-wiki-link user-link-people' title='劉表'>景升</A>之弟也。<A HREF='../人物/劉表.html' class='wise-wiki-link user-link-people' title='劉表'>景升</A>雖亡，<A HREF='../人物/劉琦.html' class='wise-wiki-link user-link-people' title='劉琦'>其子</A>尚在。以叔輔侄，而取荊州，有何不可？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“若果系公子<A HREF='../人物/劉琦.html' class='wise-wiki-link user-link-people' title='劉琦'>劉琦</A>佔據，尚有可解；今<A HREF='../人物/劉琦.html' class='wise-wiki-link user-link-people' title='劉琦'>公子</A>在江夏，須不在這裡。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>欲見<A HREF='../人物/劉琦.html' class='wise-wiki-link user-link-people' title='劉琦'>公子</A>乎？”便命左右請<A HREF='../人物/劉琦.html' class='wise-wiki-link user-link-people' title='劉琦'>公子</A>出來。只見兩侍者從屏風後扶出<A HREF='../人物/劉琦.html' class='wise-wiki-link user-link-people' title='劉琦'>劉琦</A>。 <A HREF='../人物/劉琦.html' class='wise-wiki-link user-link-people' title='劉琦'>琦</A>謂<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“病軀不能施禮，<A HREF='../人物/魯肅.html' class='wise-wiki-link user-link-people' title='魯肅'>子敬</A>勿罪。”<A HREF='../人物/魯肅.html' class='wise-wiki-link user-link-people' title='魯肅'>魯肅</A>吃了一驚，默然無語，良久言曰：“<A HREF='../人物/劉琦.html' class='wise-wiki-link user-link-people' title='劉琦'>公子</A>若不在，便如何？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉琦.html' class='wise-wiki-link user-link-people' title='劉琦'>公子</A>在一日，守一日；若不在，別有商議。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“若<A HREF='../人物/劉琦.html' class='wise-wiki-link user-link-people' title='劉琦'>公子</A>不在，須將城池還我東吳。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>之言是也。”遂設宴相待。</P>
<P class=wise-wiki>宴罷，<A HREF='../人物/魯肅.html' class='wise-wiki-link user-link-people' title='魯肅'>肅</A>辭出城，連夜歸寨，具言前事。 <A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/劉琦.html' class='wise-wiki-link user-link-people' title='劉琦'>劉琦</A>正青春年少，如何便得<A HREF='../人物/劉琦.html' class='wise-wiki-link user-link-people' title='劉琦'>他</A>死？這荊州何日得還？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/周瑜.html' class='wise-wiki-link user-link-people' title='周瑜'>都督</A>放心。只在<A HREF='../人物/魯肅.html' class='wise-wiki-link user-link-people' title='魯肅'>魯肅</A>身上，務要討荊，襄還東吳。”<A HREF='../人物/周瑜.html' class='wise-wiki-link user-link-people' title='周瑜'>瑜</A>曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>有何高見？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>吾</A>觀<A HREF='../人物/劉琦.html' class='wise-wiki-link user-link-people' title='劉琦'>劉琦</A>過於酒色，病入膏肓，現今面色羸瘦，氣喘嘔血；不過半年，<A HREF='../人物/劉琦.html' class='wise-wiki-link user-link-people' title='劉琦'>其人</A>必死。那時往取荊州，<A HREF='../人物/劉備.html' class='wise-wiki-link user-link-people' title='劉備'>劉備</A>須無得推故。”</P>
<P class=wise-wiki><A HREF='../人物/周瑜.html' class='wise-wiki-link user-link-people' title='周瑜'>周瑜</A>猶自忿氣未消，忽<A HREF='../人物/孫權.html' class='wise-wiki-link user-link-people' title='孫權'>孫權</A>遣使至。 <A HREF='../人物/周瑜.html' class='wise-wiki-link user-link-people' title='周瑜'>瑜</A>令請入。使曰：“<A HREF='../人物/孫權.html' class='wise-wiki-link user-link-people' title='孫權'>主公</A>圍合淝，累戰不捷。特令<A HREF='../人物/周瑜.html' class='wise-wiki-link user-link-people' title='周瑜'>都督</A>收回大軍，且撥兵赴合淝相助。”<A HREF='../人物/周瑜.html' class='wise-wiki-link user-link-people' title='周瑜'>周瑜</A>只得班師回柴桑養病，令<A HREF='../人物/程普.html' class='wise-wiki-link user-link-people' title='程普'>程普</A>部領戰船士卒，來合淝聽<A HREF='../人物/孫權.html' class='wise-wiki-link user-link-people' title='孫權'>孫權</A>調用。</P>
<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>劉玄德</A>自得荊州，南郡，襄陽，心中大喜，商議久遠之計。忽見<A HREF='../人物/伊籍.html' class='wise-wiki-link user-link-people' title='伊籍'>一人</A>上廳獻策，視之，乃<A HREF='../人物/伊籍.html' class='wise-wiki-link user-link-people' title='伊籍'>伊籍</A>也。 <A HREF='../人物/劉備.html' class='wise-wiki-link user-link-people' title='劉備'>玄德</A>感<A HREF='../人物/伊籍.html' class='wise-wiki-link user-link-people' title='伊籍'>其</A>舊日之恩，十分相敬，坐而問之。 <A HREF='../人物/伊籍.html' class='wise-wiki-link user-link-people' title='伊籍'>籍</A>曰：“要知荊州久遠之計，何不求賢士以問之？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“賢士安在？”<A HREF='../人物/伊籍.html' class='wise-wiki-link user-link-people' title='伊籍'>籍</A>曰：“荊，襄馬氏兄弟五人，並有才名。幼者<A HREF='../人物/馬謖.html' class='wise-wiki-link user-link-people' title='馬謖'>名謖，字幼常</A>。其最賢者，眉間有白毛，<A HREF='../人物/馬良.html' class='wise-wiki-link user-link-people' title='馬良'>名良，字季常</A>。鄉里為之諺曰：‘馬氏五常，白眉最良。’<A HREF='../人物/劉備.html' class='wise-wiki-link user-link-people' title='劉備'>公</A>何不求<A HREF='../人物/馬良.html' class='wise-wiki-link user-link-people' title='馬良'>此人</A>而與之謀？”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>遂命請之。 <A HREF='../人物/馬良.html' class='wise-wiki-link user-link-people' title='馬良'>馬良</A>至，<A HREF='../人物/劉備.html' class='wise-wiki-link user-link-people' title='劉備'>玄德</A>優禮相待，請問保守荊，襄之策。 <A HREF='../人物/馬良.html' class='wise-wiki-link user-link-people' title='馬良'>良</A>曰：“荊襄四面受敵之地，恐不可久守。可令公子<A HREF='../人物/劉琦.html' class='wise-wiki-link user-link-people' title='劉琦'>劉琦</A>於此養病，招諭舊人以守之，就表奏<A HREF='../人物/劉琦.html' class='wise-wiki-link user-link-people' title='劉琦'>公子</A>為荊州刺史，以安民心；然後南征武陵，長沙，桂陽，零陵四郡，積收錢糧，以為根本。此久遠之計也。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>大喜，遂問：“四郡當先取何郡？”<A HREF='../人物/馬良.html' class='wise-wiki-link user-link-people' title='馬良'>良</A>曰：“湘江之西，零陵最近，可先取之。次取武陵。然後湘江之東取桂陽。長沙為後。”<A HREF='../人物/劉備.html' class='wise-wiki-link user-link-people' title='劉備'>玄德</A>遂用<A HREF='../人物/馬良.html' class='wise-wiki-link user-link-people' title='馬良'>馬良</A>為從事，<A HREF='../人物/伊籍.html' class='wise-wiki-link user-link-people' title='伊籍'>伊籍</A>副之；請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>商議送<A HREF='../人物/劉琦.html' class='wise-wiki-link user-link-people' title='劉琦'>劉琦</A>回襄陽，替<A HREF='../人物/關羽.html' class='wise-wiki-link user-link-people' title='關羽'>雲長</A>回荊州；便調兵取零陵，差<A HREF='../人物/張飛.html' class='wise-wiki-link user-link-people' title='張飛'>張飛</A>為先鋒，<A HREF='../人物/趙雲.html' class='wise-wiki-link user-link-people' title='趙雲'>趙雲</A>合後，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>、<A HREF='../人物/劉備.html' class='wise-wiki-link user-link-people' title='劉備'>玄德</A>為中軍，人馬一萬五千；留<A HREF='../人物/關羽.html' class='wise-wiki-link user-link-people' title='關羽'>雲長</A>守荊州；<A HREF='../人物/糜竺.html' class='wise-wiki-link user-link-people' title='糜竺'>糜竺</A>、<A HREF='../人物/劉封.html' class='wise-wiki-link user-link-people' title='劉封'>劉封</A>守江陵。</P>
<P class=wise-wiki>卻說零陵太守<A HREF='../人物/劉度.html' class='wise-wiki-link user-link-people' title='劉度'>劉度</A>，聞<A HREF='../人物/劉備.html' class='wise-wiki-link user-link-people' title='劉備'>玄德</A>軍馬到來，乃與其子<A HREF='../人物/劉賢.html' class='wise-wiki-link user-link-people' title='劉賢'>劉賢</A>商議。 <A HREF='../人物/劉賢.html' class='wise-wiki-link user-link-people' title='劉賢'>賢</A>曰：“<A HREF='../人物/劉度.html' class='wise-wiki-link user-link-people' title='劉度'>父親</A>放心。<A HREF='../人物/劉備.html' class='wise-wiki-link user-link-people' title='劉備'>他</A>雖有<A HREF='../人物/張飛.html' class='wise-wiki-link user-link-people' title='張飛'>張飛</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>之勇，我本州上那<A HREF='../人物/邢道荣.html' class='wise-wiki-link user-link-people' title='邢道荣'>邢道荣</A>，力敵萬人，可以抵對。”<A HREF='../人物/劉度.html' class='wise-wiki-link user-link-people' title='劉度'>劉度</A>遂命<A HREF='../人物/劉賢.html' class='wise-wiki-link user-link-people' title='劉賢'>劉賢</A>與<A HREF='../人物/邢道荣.html' class='wise-wiki-link user-link-people' title='邢道荣'>邢道荣</A>引兵萬餘，離城三十里，依山靠水下寨。探馬報說：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自引一軍到來。”<A HREF='../人物/邢道荣.html' class='wise-wiki-link user-link-people' title='邢道荣'>道荣</A>便引軍出戰。兩陣對圓，<A HREF='../人物/邢道荣.html' class='wise-wiki-link user-link-people' title='邢道荣'>道荣</A>出馬，手使開山大斧，厲聲高叫：“<A HREF='../人物/諸葛亮.html' class='wise-wiki-link user-link-people' title='諸葛亮'>反賊</A>安敢侵我境界！”只見對陣中，一簇黃旗。門旗開處，推出一輛四輪車。車中端坐<A HREF='../人物/諸葛亮.html' class='wise-wiki-link user-link-people' title='諸葛亮'>一人</A>，頭戴綸巾，身披鶴氅，手執羽扇，用扇招<A HREF='../人物/邢道荣.html' class='wise-wiki-link user-link-people' title='邢道荣'>邢道荣</A>曰：“吾乃南陽<A HREF='../人物/諸葛亮.html' class='wise-wiki-link user-link-people' title='諸葛亮'>諸葛孔明</A>也。<A HREF='../人物/曹操.html' class='wise-wiki-link user-link-people' title='曹操'>曹操</A>引百萬之眾，被<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>略施小計，殺得片甲不回。汝等豈可與<A HREF='../人物/諸葛亮.html' class='wise-wiki-link user-link-people' title='諸葛亮'>我</A>對敵？<A HREF='../人物/諸葛亮.html' class='wise-wiki-link user-link-people' title='諸葛亮'>我</A>今來招安汝等，何不早降？”</P>
<P class=wise-wiki><A HREF='../人物/邢道荣.html' class='wise-wiki-link user-link-people' title='邢道荣'>道荣</A>大笑曰：“赤壁鏖兵，乃<A HREF='../人物/周瑜.html' class='wise-wiki-link user-link-people' title='周瑜'>周郎</A>之謀也，幹<A HREF='../人物/諸葛亮.html' class='wise-wiki-link user-link-people' title='諸葛亮'>汝</A>何事，敢來誑語！”輪大斧竟奔<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>便回車，望陣中走，陣門复閉。 <A HREF='../人物/邢道荣.html' class='wise-wiki-link user-link-people' title='邢道荣'>道荣</A>直衝殺過來，陣勢急分兩下而走。 <A HREF='../人物/邢道荣.html' class='wise-wiki-link user-link-people' title='邢道荣'>道荣</A>遙望中央一簇黃旗，料是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，乃只望黃旗而趕。抹過山腳，黃旗札住，忽地中央分開，不見四輪車，只見<A HREF='../人物/張飛.html' class='wise-wiki-link user-link-people' title='張飛'>一將</A>挺矛躍馬，大喝一聲，直取<A HREF='../人物/邢道荣.html' class='wise-wiki-link user-link-people' title='邢道荣'>道荣</A>，乃<A HREF='../人物/張飛.html' class='wise-wiki-link user-link-people' title='張飛'>張翼德</A>也。 <A HREF='../人物/邢道荣.html' class='wise-wiki-link user-link-people' title='邢道荣'>道荣</A>輪大斧來迎，戰不數合，氣力不加，撥馬便走。 <A HREF='../人物/張飛.html' class='wise-wiki-link user-link-people' title='張飛'>翼德</A>隨後趕來，喊聲大震，兩下伏兵齊出。 <A HREF='../人物/邢道荣.html' class='wise-wiki-link user-link-people' title='邢道荣'>道荣</A>捨死衝過，前面<A HREF='../人物/趙雲.html' class='wise-wiki-link user-link-people' title='趙雲'>一員大將</A>，攔住去路，大叫：“認得常山<A HREF='../人物/趙雲.html' class='wise-wiki-link user-link-people' title='趙雲'>趙子龍</A>否？”</P>
<P class=wise-wiki><A HREF='../人物/邢道荣.html' class='wise-wiki-link user-link-people' title='邢道荣'>道荣</A>料敵不過，又無處奔走，只得下馬請降。 <A HREF='../人物/趙雲.html' class='wise-wiki-link user-link-people' title='趙雲'>子龍</A>縛來寨中見<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>喝教斬首。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>急止之，問<A HREF='../人物/邢道荣.html' class='wise-wiki-link user-link-people' title='邢道荣'>道荣</A>曰：“<A HREF='../人物/邢道荣.html' class='wise-wiki-link user-link-people' title='邢道荣'>汝</A>若與<A HREF='../人物/諸葛亮.html' class='wise-wiki-link user-link-people' title='諸葛亮'>我</A>捉了<A HREF='../人物/劉賢.html' class='wise-wiki-link user-link-people' title='劉賢'>劉賢</A>，便準<A HREF='../人物/邢道荣.html' class='wise-wiki-link user-link-people' title='邢道荣'>你</A>投降。”<A HREF='../人物/邢道荣.html' class='wise-wiki-link user-link-people' title='邢道荣'>道荣</A>連聲願往。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/邢道荣.html' class='wise-wiki-link user-link-people' title='邢道荣'>你</A>用何法捉<A HREF='../人物/劉賢.html' class='wise-wiki-link user-link-people' title='劉賢'>他</A>？”<A HREF='../人物/邢道荣.html' class='wise-wiki-link user-link-people' title='邢道荣'>道荣</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>若肯放<A HREF='../人物/邢道荣.html' class='wise-wiki-link user-link-people' title='邢道荣'>某</A>回去，<A HREF='../人物/邢道荣.html' class='wise-wiki-link user-link-people' title='邢道荣'>某</A>自有巧說。今晚<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>引兵劫寨，<A HREF='../人物/邢道荣.html' class='wise-wiki-link user-link-people' title='邢道荣'>某</A>為內應，活捉<A HREF='../人物/劉賢.html' class='wise-wiki-link user-link-people' title='劉賢'>劉賢</A>，獻與<A HREF='../人物/諸葛亮.html' class='wise-wiki-link user-link-people' title='諸葛亮'>軍師</A>。<A HREF='../人物/劉賢.html' class='wise-wiki-link user-link-people' title='劉賢'>劉賢</A>既擒，<A HREF='../人物/劉度.html' class='wise-wiki-link user-link-people' title='劉度'>劉度</A>自降矣。”<A HREF='../人物/劉備.html' class='wise-wiki-link user-link-people' title='劉備'>玄德</A>不信其言。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/邢道荣.html' class='wise-wiki-link user-link-people' title='邢道荣'>邢將軍</A>非謬言也。”遂放<A HREF='../人物/邢道荣.html' class='wise-wiki-link user-link-people' title='邢道荣'>道荣</A>歸。 <A HREF='../人物/邢道荣.html' class='wise-wiki-link user-link-people' title='邢道荣'>道荣</A>得放回寨，將前事實訴<A HREF='../人物/劉賢.html' class='wise-wiki-link user-link-people' title='劉賢'>劉賢</A>。 <A HREF='../人物/劉賢.html' class='wise-wiki-link user-link-people' title='劉賢'>賢</A>曰：“如之奈何？”<A HREF='../人物/邢道荣.html' class='wise-wiki-link user-link-people' title='邢道荣'>道荣</A>曰：“可將計就計。今夜將兵伏於寨外。寨中虛立旗幡，待<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>來劫寨，就而擒之。”</P>
<P class=wise-wiki><A HREF='../人物/劉賢.html' class='wise-wiki-link user-link-people' title='劉賢'>劉賢</A>依計。當夜二更，果然有一彪軍到寨口，每人各帶草把，一齊放火。 <A HREF='../人物/劉賢.html' class='wise-wiki-link user-link-people' title='劉賢'>劉賢</A>、<A HREF='../人物/邢道荣.html' class='wise-wiki-link user-link-people' title='邢道荣'>道荣</A>兩下殺來，放火軍便退，<A HREF='../人物/劉賢.html' class='wise-wiki-link user-link-people' title='劉賢'>劉賢</A>、<A HREF='../人物/邢道荣.html' class='wise-wiki-link user-link-people' title='邢道荣'>道荣</A>兩軍乘勢追趕，趕了十幾里，軍皆不見。 <A HREF='../人物/劉賢.html' class='wise-wiki-link user-link-people' title='劉賢'>劉賢</A>、<A HREF='../人物/邢道荣.html' class='wise-wiki-link user-link-people' title='邢道荣'>道荣</A>大驚，急回本寨，只見火光未滅，寨中突出一將，乃<A HREF='../人物/張飛.html' class='wise-wiki-link user-link-people' title='張飛'>張翼德</A>也。 <A HREF='../人物/劉賢.html' class='wise-wiki-link user-link-people' title='劉賢'>劉賢</A>叫<A HREF='../人物/邢道荣.html' class='wise-wiki-link user-link-people' title='邢道荣'>道荣</A>：“不可入寨，卻去劫<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>寨便了。”於是複回軍。走不十里，<A HREF='../人物/趙雲.html' class='wise-wiki-link user-link-people' title='趙雲'>趙雲</A>引一軍刺斜裡殺出，一槍刺<A HREF='../人物/邢道荣.html' class='wise-wiki-link user-link-people' title='邢道荣'>道荣</A>於馬下。 <A HREF='../人物/劉賢.html' class='wise-wiki-link user-link-people' title='劉賢'>劉賢</A>急撥馬奔走，背後<A HREF='../人物/張飛.html' class='wise-wiki-link user-link-people' title='張飛'>張飛</A>趕來，活捉過馬，綁縛見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/劉賢.html' class='wise-wiki-link user-link-people' title='劉賢'>賢</A>告曰：“<A HREF='../人物/邢道荣.html' class='wise-wiki-link user-link-people' title='邢道荣'>邢道荣</A>教<A HREF='../人物/劉賢.html' class='wise-wiki-link user-link-people' title='劉賢'>某</A>如此，實非本心也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令釋其縛，與衣穿了，賜酒壓驚，教人送入城說<A HREF='../人物/劉度.html' class='wise-wiki-link user-link-people' title='劉度'>父</A>投降；如<A HREF='../人物/劉度.html' class='wise-wiki-link user-link-people' title='劉度'>其</A>不降，打破城池，滿門盡誅。</P>
<P class=wise-wiki><A HREF='../人物/劉賢.html' class='wise-wiki-link user-link-people' title='劉賢'>劉賢</A>回零陵見父<A HREF='../人物/劉度.html' class='wise-wiki-link user-link-people' title='劉度'>劉度</A>，備述<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之德，勸<A HREF='../人物/劉度.html' class='wise-wiki-link user-link-people' title='劉度'>父</A>投降。 <A HREF='../人物/劉度.html' class='wise-wiki-link user-link-people' title='劉度'>度</A>從之，遂於城上豎起降旗，大開城門，齎捧印綬出城，竟投<A HREF='../人物/劉備.html' class='wise-wiki-link user-link-people' title='劉備'>玄德</A>大寨納降。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教<A HREF='../人物/劉度.html' class='wise-wiki-link user-link-people' title='劉度'>劉度</A>仍為郡守，其子<A HREF='../人物/劉賢.html' class='wise-wiki-link user-link-people' title='劉賢'>劉賢</A>赴荊州隨軍辦事。零陵一郡居民，盡皆喜悅。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>入城安撫己畢，賞勞三軍，乃問眾將曰：“零陵已取了，桂陽郡何了敢取？”<A HREF='../人物/趙雲.html' class='wise-wiki-link user-link-people' title='趙雲'>趙雲</A>應曰：“<A HREF='../人物/趙雲.html' class='wise-wiki-link user-link-people' title='趙雲'>某</A>願往。”<A HREF='../人物/張飛.html' class='wise-wiki-link user-link-people' title='張飛'>張飛</A>奮然出曰：“<A HREF='../人物/張飛.html' class='wise-wiki-link user-link-people' title='張飛'>飛</A>亦願往！”二人相爭。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“終是<A HREF='../人物/趙雲.html' class='wise-wiki-link user-link-people' title='趙雲'>子龍</A>先應，只教<A HREF='../人物/趙雲.html' class='wise-wiki-link user-link-people' title='趙雲'>子龍</A>去。”<A HREF='../人物/張飛.html' class='wise-wiki-link user-link-people' title='張飛'>張飛</A>不服，定要去取。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>教拈鬮，拈著的便去。又是<A HREF='../人物/趙雲.html' class='wise-wiki-link user-link-people' title='趙雲'>子龍</A>拈著。 <A HREF='../人物/張飛.html' class='wise-wiki-link user-link-people' title='張飛'>張飛</A>怒曰：“<A HREF='../人物/張飛.html' class='wise-wiki-link user-link-people' title='張飛'>我</A>並不要人相幫，只獨領三千軍去，穩取城池。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>曰：“<A HREF='../人物/趙雲.html' class='wise-wiki-link user-link-people' title='趙雲'>某</A>也只領三千軍去。如不得城，願受軍令。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，責寫軍令狀，選三千精兵付<A HREF='../人物/趙雲.html' class='wise-wiki-link user-link-people' title='趙雲'>趙雲</A>去。 <A HREF='../人物/張飛.html' class='wise-wiki-link user-link-people' title='張飛'>張飛</A>不服，<A HREF='../人物/劉備.html' class='wise-wiki-link user-link-people' title='劉備'>玄德</A>喝退。</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>趙雲</A>領了三千人馬，徑往桂陽出發。早有探馬報紙桂陽太守<A HREF='../人物/趙範.html' class='wise-wiki-link user-link-people' title='趙範'>趙範</A>。 <A HREF='../人物/趙範.html' class='wise-wiki-link user-link-people' title='趙範'>範</A>急聚眾商議。官軍校尉<A HREF='../人物/陳應.html' class='wise-wiki-link user-link-people' title='陳應'>陳應</A>、<A HREF='../人物/鮑隆.html' class='wise-wiki-link user-link-people' title='鮑隆'>鮑隆</A>願領兵出戰。原來二人都是桂陽嶺山鄉獵戶出身，<A HREF='../人物/陳應.html' class='wise-wiki-link user-link-people' title='陳應'>陳應</A>會使飛叉，<A HREF='../人物/鮑隆.html' class='wise-wiki-link user-link-people' title='鮑隆'>鮑隆</A>會射殺雙虎。二人自持勇力，乃對<A HREF='../人物/趙範.html' class='wise-wiki-link user-link-people' title='趙範'>趙範</A>曰:“<A HREF='../人物/劉備.html' class='wise-wiki-link user-link-people' title='劉備'>劉備</A>若來，某二人願為前部。”<A HREF='../人物/趙範.html' class='wise-wiki-link user-link-people' title='趙範'>趙範</A>曰：“<A HREF='../人物/趙範.html' class='wise-wiki-link user-link-people' title='趙範'>我</A>聞<A HREF='../人物/劉備.html' class='wise-wiki-link user-link-people' title='劉備'>劉玄德</A>乃大漢皇叔；更兼<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>多謀，<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>極勇；今領兵來的<A HREF='../人物/趙雲.html' class='wise-wiki-link user-link-people' title='趙雲'>趙子龍</A>，在<A HREF='041.html' class='wise-wiki-link user-link-chapter' title='第四十一回　劉玄德攜民渡江　趙子龍單騎救主'>當陽長板百萬軍中，如入無人之境</A>。我桂陽能有多少人馬？不可迎敵，只可投降。”<A HREF='../人物/陳應.html' class='wise-wiki-link user-link-people' title='陳應'>應</A>曰：“<A HREF='../人物/陳應.html' class='wise-wiki-link user-link-people' title='陳應'>某</A>請出戰。若擒不得<A HREF='../人物/趙雲.html' class='wise-wiki-link user-link-people' title='趙雲'>趙雲</A>，那時任<A HREF='../人物/趙範.html' class='wise-wiki-link user-link-people' title='趙範'>太守</A>投降不遲。”</P>
<P class=wise-wiki><A HREF='../人物/趙範.html' class='wise-wiki-link user-link-people' title='趙範'>趙範</A>拗不過，只得應允。 <A HREF='../人物/陳應.html' class='wise-wiki-link user-link-people' title='陳應'>陳應</A>領三千人馬出城迎敵，早望見<A HREF='../人物/趙雲.html' class='wise-wiki-link user-link-people' title='趙雲'>趙雲</A>領軍來到。 <A HREF='../人物/陳應.html' class='wise-wiki-link user-link-people' title='陳應'>陳應</A>列成陣勢，飛馬綽叉而出。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>挺槍出馬，責罵<A HREF='../人物/陳應.html' class='wise-wiki-link user-link-people' title='陳應'>陳應</A>曰：“吾主<A HREF='../人物/劉備.html' class='wise-wiki-link user-link-people' title='劉備'>劉玄德</A>，乃<A HREF='../人物/劉表.html' class='wise-wiki-link user-link-people' title='劉表'>劉景升</A>之弟。今輔公子<A HREF='../人物/劉琦.html' class='wise-wiki-link user-link-people' title='劉琦'>劉琦</A>同領荊州，特來撫民。<A HREF='../人物/陳應.html' class='wise-wiki-link user-link-people' title='陳應'>汝</A>何故迎敵？”<A HREF='../人物/陳應.html' class='wise-wiki-link user-link-people' title='陳應'>陳應</A>罵曰：“我等只服<A HREF='../人物/曹操.html' class='wise-wiki-link user-link-people' title='曹操'>曹丞相</A>，豈順<A HREF='../人物/劉備.html' class='wise-wiki-link user-link-people' title='劉備'>劉備</A>！”<A HREF='../人物/趙雲.html' class='wise-wiki-link user-link-people' title='趙雲'>趙雲</A>大怒，挺槍驟馬，直取<A HREF='../人物/陳應.html' class='wise-wiki-link user-link-people' title='陳應'>陳應</A>，應撚叉來迎。兩馬相交，戰到四五合，<A HREF='../人物/陳應.html' class='wise-wiki-link user-link-people' title='陳應'>陳應</A>料敵不過，撥馬便走。 <A HREF='../人物/趙雲.html' class='wise-wiki-link user-link-people' title='趙雲'>趙雲</A>追趕。 <A HREF='../人物/陳應.html' class='wise-wiki-link user-link-people' title='陳應'>陳應</A>回顧<A HREF='../人物/趙雲.html' class='wise-wiki-link user-link-people' title='趙雲'>趙雲</A>馬來相近，用飛叉擲去，被<A HREF='../人物/趙雲.html' class='wise-wiki-link user-link-people' title='趙雲'>趙雲</A>接住，回擲<A HREF='../人物/陳應.html' class='wise-wiki-link user-link-people' title='陳應'>陳應</A>。 <A HREF='../人物/陳應.html' class='wise-wiki-link user-link-people' title='陳應'>應</A>急躲過，<A HREF='../人物/趙雲.html' class='wise-wiki-link user-link-people' title='趙雲'>雲</A>馬早到，將<A HREF='../人物/陳應.html' class='wise-wiki-link user-link-people' title='陳應'>陳應</A>活捉過馬，擲於地下，喝軍士綁縛回寨。敗軍四散奔走。 <A HREF='../人物/趙雲.html' class='wise-wiki-link user-link-people' title='趙雲'>雲</A>入寨叱<A HREF='../人物/陳應.html' class='wise-wiki-link user-link-people' title='陳應'>陳應</A>曰：“量<A HREF='../人物/陳應.html' class='wise-wiki-link user-link-people' title='陳應'>汝</A>安敢敵<A HREF='../人物/趙雲.html' class='wise-wiki-link user-link-people' title='趙雲'>我</A>！<A HREF='../人物/趙雲.html' class='wise-wiki-link user-link-people' title='趙雲'>我</A>今不殺<A HREF='../人物/陳應.html' class='wise-wiki-link user-link-people' title='陳應'>汝</A>，放<A HREF='../人物/陳應.html' class='wise-wiki-link user-link-people' title='陳應'>汝</A>回去；說與<A HREF='../人物/趙範.html' class='wise-wiki-link user-link-people' title='趙範'>趙範</A>，早來投降。”</P>
<P class=wise-wiki><A HREF='../人物/陳應.html' class='wise-wiki-link user-link-people' title='陳應'>陳應</A>謝罪，抱頭鼠竄，回到城中，對<A HREF='../人物/趙範.html' class='wise-wiki-link user-link-people' title='趙範'>趙範</A>盡言其事。 <A HREF='../人物/趙範.html' class='wise-wiki-link user-link-people' title='趙範'>範</A>曰：“<A HREF='../人物/趙範.html' class='wise-wiki-link user-link-people' title='趙範'>我</A>本欲降，<A HREF='../人物/陳應.html' class='wise-wiki-link user-link-people' title='陳應'>汝</A>強要戰，以致如此。”遂叱退<A HREF='../人物/陳應.html' class='wise-wiki-link user-link-people' title='陳應'>陳應</A>，齎捧印綬，引十數騎出城投大寨納降。 <A HREF='../人物/趙雲.html' class='wise-wiki-link user-link-people' title='趙雲'>雲</A>出寨迎接，待以賓禮，置酒共飲，納了印綬。酒至數巡，<A HREF='../人物/趙範.html' class='wise-wiki-link user-link-people' title='趙範'>範</A>曰：“<A HREF='../人物/趙雲.html' class='wise-wiki-link user-link-people' title='趙雲'>將軍</A>姓趙，<A HREF='../人物/趙範.html' class='wise-wiki-link user-link-people' title='趙範'>某</A>亦姓趙。五百年前，合是一家。<A HREF='../人物/趙雲.html' class='wise-wiki-link user-link-people' title='趙雲'>將軍</A>乃真定人，<A HREF='../人物/趙範.html' class='wise-wiki-link user-link-people' title='趙範'>某</A>亦真定人，又是同鄉。倘得不棄，結為兄弟，實為萬幸。”<A HREF='../人物/趙雲.html' class='wise-wiki-link user-link-people' title='趙雲'>雲</A>大喜，各敘年庚。 <A HREF='../人物/趙雲.html' class='wise-wiki-link user-link-people' title='趙雲'>雲</A>與<A HREF='../人物/趙範.html' class='wise-wiki-link user-link-people' title='趙範'>範</A>同年。 <A HREF='../人物/趙雲.html' class='wise-wiki-link user-link-people' title='趙雲'>雲</A>長<A HREF='../人物/趙範.html' class='wise-wiki-link user-link-people' title='趙範'>範</A>四個月，<A HREF='../人物/趙範.html' class='wise-wiki-link user-link-people' title='趙範'>範</A>遂拜<A HREF='../人物/趙雲.html' class='wise-wiki-link user-link-people' title='趙雲'>雲</A>為兄。二人同鄉，同年，又同姓，十分相得。至晚席散，<A HREF='../人物/趙範.html' class='wise-wiki-link user-link-people' title='趙範'>範</A>辭回城。</P>
<P class=wise-wiki>次日，<A HREF='../人物/趙範.html' class='wise-wiki-link user-link-people' title='趙範'>範</A>請<A HREF='../人物/趙雲.html' class='wise-wiki-link user-link-people' title='趙雲'>雲</A>入城安民。 <A HREF='../人物/趙雲.html' class='wise-wiki-link user-link-people' title='趙雲'>雲</A>教軍士休動，只帶五十騎隨入城中。居民執香伏道而接。 <A HREF='../人物/趙雲.html' class='wise-wiki-link user-link-people' title='趙雲'>雲</A>安民畢，<A HREF='../人物/趙範.html' class='wise-wiki-link user-link-people' title='趙範'>趙範</A>邀請入衙飲宴。酒至半酣，<A HREF='../人物/趙範.html' class='wise-wiki-link user-link-people' title='趙範'>範</A>复邀<A HREF='../人物/趙雲.html' class='wise-wiki-link user-link-people' title='趙雲'>雲</A>入後堂深處，洗盞更酌。 <A HREF='../人物/趙雲.html' class='wise-wiki-link user-link-people' title='趙雲'>雲</A>飲微醉，<A HREF='../人物/趙範.html' class='wise-wiki-link user-link-people' title='趙範'>範</A>忽請<A HREF='../人物/樊氏.html' class='wise-wiki-link user-link-people' title='樊氏'>一婦人</A>，與<A HREF='../人物/趙雲.html' class='wise-wiki-link user-link-people' title='趙雲'>雲</A>把酒。 <A HREF='../人物/趙雲.html' class='wise-wiki-link user-link-people' title='趙雲'>子龍</A>見<A HREF='../人物/樊氏.html' class='wise-wiki-link user-link-people' title='樊氏'>婦人</A>身穿縞素，有傾國傾城之色，乃問<A HREF='../人物/趙範.html' class='wise-wiki-link user-link-people' title='趙範'>範</A>曰：“此何人也？”<A HREF='../人物/趙範.html' class='wise-wiki-link user-link-people' title='趙範'>範</A>曰：“家嫂<A HREF='../人物/樊氏.html' class='wise-wiki-link user-link-people' title='樊氏'>樊氏</A>也。”<A HREF='../人物/趙雲.html' class='wise-wiki-link user-link-people' title='趙雲'>子龍</A>改容敬<A HREF='../人物/樊氏.html' class='wise-wiki-link user-link-people' title='樊氏'>之</A>。 <A HREF='../人物/樊氏.html' class='wise-wiki-link user-link-people' title='樊氏'>樊氏</A>把盞畢，<A HREF='../人物/趙範.html' class='wise-wiki-link user-link-people' title='趙範'>範</A>令就坐。 <A HREF='../人物/趙雲.html' class='wise-wiki-link user-link-people' title='趙雲'>雲</A>辭謝。 <A HREF='../人物/樊氏.html' class='wise-wiki-link user-link-people' title='樊氏'>樊氏</A>辭歸後堂。 <A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/趙範.html' class='wise-wiki-link user-link-people' title='趙範'>賢弟</A>何必煩<A HREF='../人物/樊氏.html' class='wise-wiki-link user-link-people' title='樊氏'>令嫂</A>舉杯耶？”<A HREF='../人物/趙範.html' class='wise-wiki-link user-link-people' title='趙範'>範</A>笑曰：“中間有個緣故，乞<A HREF='../人物/趙雲.html' class='wise-wiki-link user-link-people' title='趙雲'>兄</A>勿阻。先兄棄世已三載，<A HREF='../人物/樊氏.html' class='wise-wiki-link user-link-people' title='樊氏'>家嫂</A>寡居，終非了局，<A HREF='../人物/趙範.html' class='wise-wiki-link user-link-people' title='趙範'>弟</A>常勸<A HREF='../人物/樊氏.html' class='wise-wiki-link user-link-people' title='樊氏'>其</A>改嫁。<A HREF='../人物/樊氏.html' class='wise-wiki-link user-link-people' title='樊氏'>嫂</A>曰：‘若得三件事兼全之人，<A HREF='../人物/樊氏.html' class='wise-wiki-link user-link-people' title='樊氏'>我</A>方嫁之：第一要文武雙全，名聞天下；第二要相貌堂堂，威儀出眾；第三要與家兄同姓。’<A HREF='../人物/趙雲.html' class='wise-wiki-link user-link-people' title='趙雲'>你</A>道天下那得有這般湊巧的？今<A HREF='../人物/趙雲.html' class='wise-wiki-link user-link-people' title='趙雲'>尊兄</A>堂堂儀表，名震四海，又與家兄同姓，正兮<A HREF='../人物/樊氏.html' class='wise-wiki-link user-link-people' title='樊氏'>家嫂</A>所言。若不嫌<A HREF='../人物/樊氏.html' class='wise-wiki-link user-link-people' title='樊氏'>家嫂</A>貌陋，願備嫁資，與<A HREF='../人物/趙雲.html' class='wise-wiki-link user-link-people' title='趙雲'>將軍</A>為妻，結累世之親，何如？”</P>
<P class=wise-wiki><A HREF='../人物/趙雲.html' class='wise-wiki-link user-link-people' title='趙雲'>雲</A>聞言大怒而起，厲聲曰：“<A HREF='../人物/趙雲.html' class='wise-wiki-link user-link-people' title='趙雲'>吾</A>既與<A HREF='../人物/趙範.html' class='wise-wiki-link user-link-people' title='趙範'>汝</A>結為兄弟，<A HREF='../人物/樊氏.html' class='wise-wiki-link user-link-people' title='樊氏'>汝嫂</A>即吾嫂也，豈可作此亂人倫之事乎！”<A HREF='../人物/趙範.html' class='wise-wiki-link user-link-people' title='趙範'>趙範</A>羞慚滿面，答曰：“<A HREF='../人物/趙範.html' class='wise-wiki-link user-link-people' title='趙範'>我</A>好意相待，如何這般無禮！”遂目視左右，有相害之意。 <A HREF='../人物/趙雲.html' class='wise-wiki-link user-link-people' title='趙雲'>雲</A>已覺，一拳打倒<A HREF='../人物/趙範.html' class='wise-wiki-link user-link-people' title='趙範'>趙範</A>，迳出府門，上馬出城去了。</P>
<P class=wise-wiki><A HREF='../人物/趙範.html' class='wise-wiki-link user-link-people' title='趙範'>範</A>急喚<A HREF='../人物/陳應.html' class='wise-wiki-link user-link-people' title='陳應'>陳應</A>、<A HREF='../人物/鮑隆.html' class='wise-wiki-link user-link-people' title='鮑隆'>鮑隆</A>商議。 <A HREF='../人物/陳應.html' class='wise-wiki-link user-link-people' title='陳應'>應</A>曰：“<A HREF='../人物/趙雲.html' class='wise-wiki-link user-link-people' title='趙雲'>這人</A>發怒去了，只索與<A HREF='../人物/趙雲.html' class='wise-wiki-link user-link-people' title='趙雲'>他</A>廝殺。”<A HREF='../人物/趙範.html' class='wise-wiki-link user-link-people' title='趙範'>範</A>曰：“但恐贏<A HREF='../人物/趙雲.html' class='wise-wiki-link user-link-people' title='趙雲'>他</A>不得。”<A HREF='../人物/鮑隆.html' class='wise-wiki-link user-link-people' title='鮑隆'>鮑隆</A>曰：“我兩個詐降到<A HREF='../人物/趙雲.html' class='wise-wiki-link user-link-people' title='趙雲'>他</A>軍中，<A HREF='../人物/趙範.html' class='wise-wiki-link user-link-people' title='趙範'>太守</A>卻引兵來搦戰，我二人就陣上擒<A HREF='../人物/趙雲.html' class='wise-wiki-link user-link-people' title='趙雲'>之</A>。”<A HREF='../人物/陳應.html' class='wise-wiki-link user-link-people' title='陳應'>陳應</A>曰：“必須帶些人馬。”<A HREF='../人物/鮑隆.html' class='wise-wiki-link user-link-people' title='鮑隆'>隆</A>曰：“五百騎足矣。”</P>
<P class=wise-wiki>當夜二人引五百軍迳投<A HREF='../人物/趙雲.html' class='wise-wiki-link user-link-people' title='趙雲'>趙雲</A>寨來投降。 <A HREF='../人物/趙雲.html' class='wise-wiki-link user-link-people' title='趙雲'>雲</A>已心知其詐，遂教喚入。二將到帳下說：“<A HREF='../人物/趙範.html' class='wise-wiki-link user-link-people' title='趙範'>趙範</A>欲用美人計賺<A HREF='../人物/趙雲.html' class='wise-wiki-link user-link-people' title='趙雲'>將軍</A>，只等<A HREF='../人物/趙雲.html' class='wise-wiki-link user-link-people' title='趙雲'>將軍</A>醉了，扶入後堂謀殺，將頭去<A HREF='../人物/曹操.html' class='wise-wiki-link user-link-people' title='曹操'>曹丞相</A>處獻功，如此不仁。某二人見<A HREF='../人物/趙雲.html' class='wise-wiki-link user-link-people' title='趙雲'>將軍</A>怒出，必連累於某，因此投降。”<A HREF='../人物/趙雲.html' class='wise-wiki-link user-link-people' title='趙雲'>趙雲</A>佯喜，置酒與二人痛飲。二人大醉，<A HREF='../人物/趙雲.html' class='wise-wiki-link user-link-people' title='趙雲'>雲</A>乃縛於帳中，擒其手下人問之，果是詐降。 <A HREF='../人物/趙雲.html' class='wise-wiki-link user-link-people' title='趙雲'>雲</A>喚五百軍人，各賜酒食，傳令曰：“要害<A HREF='../人物/趙雲.html' class='wise-wiki-link user-link-people' title='趙雲'>我</A>者，<A HREF='../人物/陳應.html' class='wise-wiki-link user-link-people' title='陳應'>陳應</A>、<A HREF='../人物/鮑隆.html' class='wise-wiki-link user-link-people' title='鮑隆'>鮑隆</A>也；不干眾人之事。汝等聽<A HREF='../人物/趙雲.html' class='wise-wiki-link user-link-people' title='趙雲'>吾</A>行計，皆有重賞。”眾軍拜謝，將降將<A HREF='../人物/陳應.html' class='wise-wiki-link user-link-people' title='陳應'>陳</A>、<A HREF='../人物/鮑隆.html' class='wise-wiki-link user-link-people' title='鮑隆'>鮑</A>二人，當時斬了；卻教五百軍引路，<A HREF='../人物/趙雲.html' class='wise-wiki-link user-link-people' title='趙雲'>雲</A>引一千軍在後，連夜到桂陽城下叫門。</P>
<P class=wise-wiki>城上聽時，說<A HREF='../人物/陳應.html' class='wise-wiki-link user-link-people' title='陳應'>陳</A>、<A HREF='../人物/鮑隆.html' class='wise-wiki-link user-link-people' title='鮑隆'>鮑</A>二將軍殺了<A HREF='../人物/趙雲.html' class='wise-wiki-link user-link-people' title='趙雲'>趙雲</A>回軍，請<A HREF='../人物/趙範.html' class='wise-wiki-link user-link-people' title='趙範'>太守</A>商議事務。城上將火照看，果是自家軍馬。 <A HREF='../人物/趙範.html' class='wise-wiki-link user-link-people' title='趙範'>趙範</A>急忙出城，<A HREF='../人物/趙雲.html' class='wise-wiki-link user-link-people' title='趙雲'>雲</A>喝左右捉下遂入城安撫百姓。已定，飛報<A HREF='../人物/劉備.html' class='wise-wiki-link user-link-people' title='劉備'>玄德</A>。 <A HREF='../人物/劉備.html' class='wise-wiki-link user-link-people' title='劉備'>玄德</A>與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>親赴桂陽。 <A HREF='../人物/趙雲.html' class='wise-wiki-link user-link-people' title='趙雲'>雲</A>迎接入城，推<A HREF='../人物/趙範.html' class='wise-wiki-link user-link-people' title='趙範'>趙範</A>於階下。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問之，<A HREF='../人物/趙範.html' class='wise-wiki-link user-link-people' title='趙範'>範</A>備言以<A HREF='../人物/樊氏.html' class='wise-wiki-link user-link-people' title='樊氏'>嫂</A>許嫁之事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>謂<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“此亦美事，<A HREF='../人物/趙雲.html' class='wise-wiki-link user-link-people' title='趙雲'>公</A>何如此？”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“<A HREF='../人物/趙範.html' class='wise-wiki-link user-link-people' title='趙範'>趙範</A>既與<A HREF='../人物/趙雲.html' class='wise-wiki-link user-link-people' title='趙雲'>某</A>結為兄弟，今若娶<A HREF='../人物/樊氏.html' class='wise-wiki-link user-link-people' title='樊氏'>其嫂</A>，惹人唾罵，一也；<A HREF='../人物/樊氏.html' class='wise-wiki-link user-link-people' title='樊氏'>其婦</A>再嫁，使失大節，二也；<A HREF='../人物/趙範.html' class='wise-wiki-link user-link-people' title='趙範'>趙範</A>初降，其心難測，三也。<A HREF='../人物/劉備.html' class='wise-wiki-link user-link-people' title='劉備'>主公</A>新定江漢，枕席未安，<A HREF='../人物/趙雲.html' class='wise-wiki-link user-link-people' title='趙雲'>雲</A>安敢以<A HREF='../人物/樊氏.html' class='wise-wiki-link user-link-people' title='樊氏'>一婦人</A>而廢<A HREF='../人物/劉備.html' class='wise-wiki-link user-link-people' title='劉備'>主公</A>之大事？”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>曰：“今日大事已定，與<A HREF='../人物/趙雲.html' class='wise-wiki-link user-link-people' title='趙雲'>汝</A>娶之，若何？”<A HREF='../人物/趙雲.html' class='wise-wiki-link user-link-people' title='趙雲'>雲</A>曰：“天下女子不少，但恐名譽不立，何患無妻子乎？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/趙雲.html' class='wise-wiki-link user-link-people' title='趙雲'>子龍</A>真丈夫也！”遂釋<A HREF='../人物/趙範.html' class='wise-wiki-link user-link-people' title='趙範'>趙範</A>，仍令為桂陽太守，重賞<A HREF='../人物/趙雲.html' class='wise-wiki-link user-link-people' title='趙雲'>趙雲</A>。</P>
<P class=wise-wiki><A HREF='../人物/張飛.html' class='wise-wiki-link user-link-people' title='張飛'>張飛</A>大叫曰：“偏<A HREF='../人物/趙雲.html' class='wise-wiki-link user-link-people' title='趙雲'>子龍</A>幹得功，偏<A HREF='../人物/張飛.html' class='wise-wiki-link user-link-people' title='張飛'>我</A>是無用之人！只撥三千軍與<A HREF='../人物/張飛.html' class='wise-wiki-link user-link-people' title='張飛'>我</A>去取武陵郡，活捉太守<A HREF='../人物/金旋.html' class='wise-wiki-link user-link-people' title='金旋'>金旋</A>來獻！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜曰：“<A HREF='../人物/張飛.html' class='wise-wiki-link user-link-people' title='張飛'>翼德</A>要去不妨，但要依一件事。”正是：</P>
<DIV class='wise-wiki-p user-poem'><P class='wise-wiki user-poem'>軍師決勝多奇策，</P>
<P class='wise-wiki user-poem'>將士爭先立戰功。</P></DIV>
<P class=wise-wiki>未知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>說出那一件事來，且看下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='051.html' class='navigator'>上一頁</A></SPAN> <SPAN class='navigator'><A HREF='053.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01326秒。</DIV></BODY>
</HTML>