<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第百零四回　隕大星漢丞相歸天　見木像魏都督喪膽 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='103.html' class='navigator'>上一頁</A></SPAN> <SPAN class='navigator'><A HREF='105.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第百零四回　隕大星漢丞相歸天　見木像魏都督喪膽</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='維基：諸葛亮北伐'>維基：諸葛亮北伐</A>
<LI><A HREF='http://zh.wikipedia.org/wiki/%E9%80%A3%E5%BC%A9' class='wise-wiki-external-link user-external-link-wikipedia' title='維基：諸葛弩'>維基：諸葛弩</A>
</UL></DIV></FIELDSET>


<P class=wise-wiki>卻說<A HREF='../人物/姜維.html' class='wise-wiki-link user-link-people' title='姜維'>姜維</A>見<A HREF='../人物/魏延.html' class='wise-wiki-link user-link-people' title='魏延'>魏延</A>踏滅了燈，心中忿怒，拔劍欲殺之。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>止之曰：“此<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>命當絕，非<A HREF='../人物/魏延.html' class='wise-wiki-link user-link-people' title='魏延'>文長</A>之過也。”<A HREF='../人物/姜維.html' class='wise-wiki-link user-link-people' title='姜維'>維</A>乃收劍。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>吐血數口，臥倒床上，謂<A HREF='../人物/魏延.html' class='wise-wiki-link user-link-people' title='魏延'>魏延</A>曰：“此是<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>料<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有病，故令人來試探虛實。<A HREF='../人物/魏延.html' class='wise-wiki-link user-link-people' title='魏延'>汝</A>可急出迎敵。”<A HREF='../人物/魏延.html' class='wise-wiki-link user-link-people' title='魏延'>魏延</A>領命，出帳上馬，引兵殺出寨來。 <A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>見了<A HREF='../人物/魏延.html' class='wise-wiki-link user-link-people' title='魏延'>魏延</A>，慌忙引軍退走。 <A HREF='../人物/魏延.html' class='wise-wiki-link user-link-people' title='魏延'>延</A>追趕二十餘里方回。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令<A HREF='../人物/魏延.html' class='wise-wiki-link user-link-people' title='魏延'>魏延</A>自回本寨把守。</P>
<P class=wise-wiki><A HREF='../人物/姜維.html' class='wise-wiki-link user-link-people' title='姜維'>姜維</A>入帳，直至<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>榻前問安。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>本欲竭忠盡力，恢復中原，重興漢室；奈天意如此，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>旦夕將死。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>平生所學，已著書二十四篇，計十萬四千一百一十二字，內有八務、七戒、六恐、五懼之法。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>遍觀諸將，無人可授，獨<A HREF='../人物/姜維.html' class='wise-wiki-link user-link-people' title='姜維'>汝</A>可傳<A HREF='../人物/諸葛亮.html' class='wise-wiki-link user-link-people' title='諸葛亮'>我</A>書。切勿輕忽！”<A HREF='../人物/姜維.html' class='wise-wiki-link user-link-people' title='姜維'>維</A>哭拜而受。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>有‘連弩’之法，不曾用得。其法矢長八寸，一弩可發十矢，皆畫成圖本。<A HREF='../人物/姜維.html' class='wise-wiki-link user-link-people' title='姜維'>汝</A>可依法造用。”<A HREF='../人物/姜維.html' class='wise-wiki-link user-link-people' title='姜維'>維</A>亦拜受。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又曰：“蜀中諸道，皆不必多憂；惟陰平之地，切須仔細。此地雖險峻，久必有失。”又喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>入帳，附耳低言，授以密計；囑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>我</A>死之後，<A HREF='../人物/馬岱.html' class='wise-wiki-link user-link-people' title='馬岱'>汝</A>可依計行之。”<A HREF='../人物/馬岱.html' class='wise-wiki-link user-link-people' title='馬岱'>岱</A>領計而出。少頃，<A HREF='../人物/楊儀.html' class='wise-wiki-link user-link-people' title='楊儀'>楊儀</A>入。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚至榻前，授與一錦囊，密囑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>我</A>死，<A HREF='../人物/魏延.html' class='wise-wiki-link user-link-people' title='魏延'>魏延</A>必反；待其反時，<A HREF='../人物/楊儀.html' class='wise-wiki-link user-link-people' title='楊儀'>汝</A>與臨陣，方開此囊。那時自有斬<A HREF='../人物/魏延.html' class='wise-wiki-link user-link-people' title='魏延'>魏延</A>之人也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>一一調度已畢，便昏然而倒，至晚方蘇，便連夜表奏<A HREF='../人物/劉禪.html' class='wise-wiki-link user-link-people' title='劉禪'>後主</A>。 <A HREF='../人物/劉禪.html' class='wise-wiki-link user-link-people' title='劉禪'>後主</A>聞奏大驚，急命尚書<A HREF='../人物/李福.html' class='wise-wiki-link user-link-people' title='李福'>李福</A>，星夜至軍中問安，兼詢後事。 <A HREF='../人物/李福.html' class='wise-wiki-link user-link-people' title='李福'>李福</A>領命，趲程赴五丈原，入見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，傳<A HREF='../人物/劉禪.html' class='wise-wiki-link user-link-people' title='劉禪'>後主</A>之命，問安畢。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>流涕曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>不幸中道喪亡，虛廢國家大事，得罪於天下。<A HREF='../人物/諸葛亮.html' class='wise-wiki-link user-link-people' title='諸葛亮'>我</A>死後，公等宜竭忠輔主。國家舊制，不可改易；<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>所用之人，亦不可輕廢。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>兵法皆授與<A HREF='../人物/姜維.html' class='wise-wiki-link user-link-people' title='姜維'>姜維</A>，<A HREF='../人物/姜維.html' class='wise-wiki-link user-link-people' title='姜維'>他</A>自能繼<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>之志，為國家出力。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>命已在旦夕，當即有遺表上奏<A HREF='../人物/劉禪.html' class='wise-wiki-link user-link-people' title='劉禪'>天子</A>也。”<A HREF='../人物/李福.html' class='wise-wiki-link user-link-people' title='李福'>李福</A>領了言語，匆匆辭去。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>強支病體，令左右扶上小車，出寨遍觀各營；自覺秋風吹面，徹骨生寒，乃長歎曰：“再不能臨陣討賊矣！悠悠蒼天，曷此其極！”嘆息良久。回到帳中，病轉沉重，乃喚<A HREF='../人物/楊儀.html' class='wise-wiki-link user-link-people' title='楊儀'>楊儀</A>分付曰：“<A HREF='../人物/王平.html' class='wise-wiki-link user-link-people' title='王平'>王平</A>、<A HREF='../人物/廖化.html' class='wise-wiki-link user-link-people' title='廖化'>廖化</A>、<A HREF='../人物/張嶷.html' class='wise-wiki-link user-link-people' title='張嶷'>張嶷</A>、<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/吳懿.html' class='wise-wiki-link user-link-people' title='吳懿'>吳懿</A>等，皆忠義之士，久經戰陣，多負勤勞，堪可委用。<A HREF='../人物/諸葛亮.html' class='wise-wiki-link user-link-people' title='諸葛亮'>我</A>死之後，凡事俱依舊法而行。緩緩退兵，不可急驟。<A HREF='../人物/楊儀.html' class='wise-wiki-link user-link-people' title='楊儀'>汝</A>深通謀略，不必多囑。<A HREF='../人物/姜維.html' class='wise-wiki-link user-link-people' title='姜維'>姜伯約</A>智勇足備，可以斷後。”<A HREF='../人物/楊儀.html' class='wise-wiki-link user-link-people' title='楊儀'>楊儀</A>泣拜受命。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令取文房四寶，於榻上手書遺表，以達<A HREF='../人物/劉禪.html' class='wise-wiki-link user-link-people' title='劉禪'>後主</A>。表略曰：</P>
<DIV class='wise-wiki-p user-letter'><P class='wise-wiki user-letter'>伏聞生死常有，難逃定數；死之將至，願盡愚忠：臣<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>賦性愚拙，遭時艱難，分符擁節，專掌鈞衡，興師北伐，未獲成功；何期病入膏肓，命垂旦夕，不及終事<A HREF='../人物/劉禪.html' class='wise-wiki-link user-link-people' title='劉禪'>陛下</A>，飲恨無窮！伏願<A HREF='../人物/劉禪.html' class='wise-wiki-link user-link-people' title='劉禪'>陛下</A>：清心寡欲，約己愛民；達孝道於<A HREF='../人物/劉備.html' class='wise-wiki-link user-link-people' title='劉備'>先皇</A>，布仁恩於宇下；提拔幽隱，以進賢良；屏斥奸邪，以厚風俗。</P>
<P class='wise-wiki user-letter'><A HREF='../人物/諸葛亮.html' class='wise-wiki-link user-link-people' title='諸葛亮'>臣</A>家成都，有桑八百株，薄田十五頃，子弟衣食，自有餘饒。至於<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>在外任，別無調度，隨身衣食，悉仰於官，不別治生，以長尺寸。 <A HREF='../人物/諸葛亮.html' class='wise-wiki-link user-link-people' title='諸葛亮'>臣</A>死之日，不使內有餘帛，外有贏財，以負<A HREF='../人物/劉禪.html' class='wise-wiki-link user-link-people' title='劉禪'>陛下</A>也。</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>寫畢，又囑<A HREF='../人物/楊儀.html' class='wise-wiki-link user-link-people' title='楊儀'>楊儀</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>死之後，不可發喪。可作一大龕，將<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>屍坐於龕中；以米七粒，放<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>口內；腳下用明燈一盞；軍中安靜如常，切勿舉哀：則將星不墜。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>陰魂更自起鎮之。<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>見將星不墜，必然驚疑。<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>軍可令後寨先行，然後一營一營緩緩而退。若<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>來追，<A HREF='../人物/楊儀.html' class='wise-wiki-link user-link-people' title='楊儀'>汝</A>可布成陣勢，回旗返鼓。等<A HREF='../人物/司馬懿.html' class='wise-wiki-link user-link-people' title='司馬懿'>他</A>來到，卻將<A HREF='../人物/諸葛亮.html' class='wise-wiki-link user-link-people' title='諸葛亮'>我</A>先時所雕木像，安於車上，推出軍前，令大小將士，分列左右。<A HREF='../人物/司馬懿.html' class='wise-wiki-link user-link-people' title='司馬懿'>懿</A>見之必驚走矣。”<A HREF='../人物/楊儀.html' class='wise-wiki-link user-link-people' title='楊儀'>楊儀</A>一一領諾。是夜，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令人扶出，仰觀北斗，遙指一星曰：“此<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>之將星也。”眾視之，見其色昏暗，搖搖欲墜。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以劍指之，口中念咒。咒畢急回帳時，不省人事。眾將正慌亂間，忽尚書<A HREF='../人物/李福.html' class='wise-wiki-link user-link-people' title='李福'>李福</A>又至；見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>昏絕，口不能言，乃大哭曰：“<A HREF='../人物/諸葛亮.html' class='wise-wiki-link user-link-people' title='諸葛亮'>我</A>誤國家之大事也！”須臾，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>复醒，開目遍視，見<A HREF='../人物/李福.html' class='wise-wiki-link user-link-people' title='李福'>李福</A>立於榻前。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>已知<A HREF='../人物/李福.html' class='wise-wiki-link user-link-people' title='李福'>公</A>復來之意。”<A HREF='../人物/李福.html' class='wise-wiki-link user-link-people' title='李福'>福</A>謝曰：“<A HREF='../人物/李福.html' class='wise-wiki-link user-link-people' title='李福'>福</A>奉<A HREF='../人物/劉禪.html' class='wise-wiki-link user-link-people' title='劉禪'>天子</A>命，問<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>百年之後，誰可任大事者。適因匆遽，失於諮請，故復來耳。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>死之後，可任大事者：<A HREF='../人物/蔣琬.html' class='wise-wiki-link user-link-people' title='蔣琬'>蔣公琰</A>其宜也。”<A HREF='../人物/李福.html' class='wise-wiki-link user-link-people' title='李福'>福</A>曰：“<A HREF='../人物/蔣琬.html' class='wise-wiki-link user-link-people' title='蔣琬'>公琰</A>之後，誰可繼之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/費禕.html' class='wise-wiki-link user-link-people' title='費禕'>費文偉</A>可繼之。”<A HREF='../人物/李福.html' class='wise-wiki-link user-link-people' title='李福'>福</A>又問：“<A HREF='../人物/費禕.html' class='wise-wiki-link user-link-people' title='費禕'>文偉</A>之後，誰當繼者？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不答。眾將近前視之，已薨矣。時建興十二年秋八月二十三日也，壽五十四歲。後<A HREF='../人物/杜甫.html' class='wise-wiki-link user-link-people' title='杜甫'>杜工部</A>有詩歎曰：</P>
<DIV class='wise-wiki-p user-poem'><P class='wise-wiki user-poem'>長星昨夜墜前營，訃報先生此日傾。</P>
<P class='wise-wiki user-poem'>虎帳不聞施號令，麟台惟顯著勳名。</P>
<P class='wise-wiki user-poem'>空餘門下三千客，辜負胸中十萬兵。</P>
<P class='wise-wiki user-poem'>好看綠陰清晝裡，於今無復雅歌聲！</P></DIV>
<P class=wise-wiki><A HREF='../人物/白居易.html' class='wise-wiki-link user-link-people' title='白居易'>白樂天</A>亦有詩曰：</P>
<DIV class='wise-wiki-p user-poem'><P class='wise-wiki user-poem'>先生晦跡臥山林，三顧那逢聖主尋。</P>
<P class='wise-wiki user-poem'>魚到南陽方得水，龍飛天漢便為霖。</P>
<P class='wise-wiki user-poem'>託孤既盡殷勤禮，報國還傾忠義心。</P>
<P class='wise-wiki user-poem'>前後出師遺表在，令人一覽淚沾襟。</P></DIV>
<P class=wise-wiki>初，蜀長水校尉<A HREF='../人物/廖立.html' class='wise-wiki-link user-link-people' title='廖立'>廖立</A>，自謂才名宜為<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之副，嘗以職位閒散，怏怏不平，怨謗不已。於是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>廢之為庶人，徙之汶山。及聞<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>亡，乃垂泣曰：“吾終為左衽矣！”<A HREF='../人物/李嚴.html' class='wise-wiki-link user-link-people' title='李嚴'>李嚴</A>聞之，亦大哭病死。蓋嚴嘗望<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>複收己，得自補前過；度<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>死後，人不能用之故也。後<A HREF='../人物/元稹.html' class='wise-wiki-link user-link-people' title='元稹'>元微之</A>有贊<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>詩曰：</P>
<DIV class='wise-wiki-p user-poem'><P class='wise-wiki user-poem'>撥亂扶危主，殷勤受託孤。</P>
<P class='wise-wiki user-poem'>英才過管樂，妙策勝孫吳。</P>
<P class='wise-wiki user-poem'>凜凜《出師表》，堂堂八陣圖。</P>
<P class='wise-wiki user-poem'>如公全盛德，應嘆古今無！</P></DIV>
<P class=wise-wiki>是夜，天愁地慘，月色無光，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>奄然歸天。 <A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/楊儀.html' class='wise-wiki-link user-link-people' title='楊儀'>楊儀</A>遵<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遺命，不敢舉哀，依法成殮，安置龕中，令心腹將卒三百人守護；隨傳密令，使<A HREF='../人物/魏延.html' class='wise-wiki-link user-link-people' title='魏延'>魏延</A>斷後，各處營寨一一退去。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>夜觀天文，見一大星，赤色，光芒有角，自東北方流於西南方，墜於蜀營內，三投再起，隱隱有聲。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>驚喜曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>死矣！”即傳令起大兵追之。方出寨門，忽又疑慮曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>善會六丁六甲之法，今見<A HREF='../人物/司馬懿.html' class='wise-wiki-link user-link-people' title='司馬懿'>我</A>久不出戰，故以此術詐死，誘<A HREF='../人物/司馬懿.html' class='wise-wiki-link user-link-people' title='司馬懿'>我</A>出耳。今若追之，必中其計。”遂復勒馬回寨不出，只令<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>暗引數十騎，往五丈原山僻哨探消息。</P>
<P class=wise-wiki>卻說<A HREF='../人物/魏延.html' class='wise-wiki-link user-link-people' title='魏延'>魏延</A>在本寨中，夜作一夢，夢見頭上忽生二角，醒來甚是疑異。次日，行軍司馬<A HREF='../人物/趙直.html' class='wise-wiki-link user-link-people' title='趙直'>趙直</A>至，<A HREF='../人物/魏延.html' class='wise-wiki-link user-link-people' title='魏延'>延</A>請入問曰：“久知<A HREF='../人物/趙直.html' class='wise-wiki-link user-link-people' title='趙直'>足下</A>深明《易》理。吾夜夢頭生二角，不知主何凶吉？煩<A HREF='../人物/趙直.html' class='wise-wiki-link user-link-people' title='趙直'>足下</A>為我決之。”<A HREF='../人物/趙直.html' class='wise-wiki-link user-link-people' title='趙直'>趙直</A>想了半晌，答曰：“此大吉之兆：麒麟頭上有角，蒼龍頭上有角，乃變化飛騰之像也。”<A HREF='../人物/魏延.html' class='wise-wiki-link user-link-people' title='魏延'>延</A>大喜曰：“如應公言，當有重謝！”<A HREF='../人物/趙直.html' class='wise-wiki-link user-link-people' title='趙直'>直</A>辭去，行不數里，正遇尚書<A HREF='../人物/費禕.html' class='wise-wiki-link user-link-people' title='費禕'>費禕</A>。 <A HREF='../人物/費禕.html' class='wise-wiki-link user-link-people' title='費禕'>禕</A>問何來。 <A HREF='../人物/趙直.html' class='wise-wiki-link user-link-people' title='趙直'>直</A>曰：“適至<A HREF='../人物/魏延.html' class='wise-wiki-link user-link-people' title='魏延'>魏文長</A>營中，<A HREF='../人物/魏延.html' class='wise-wiki-link user-link-people' title='魏延'>文長</A>夢頭生角，令我決其吉凶。此本非吉兆，但恐直言見怪，因以麒麟蒼龍解之。”<A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/趙直.html' class='wise-wiki-link user-link-people' title='趙直'>足下</A>何以知非吉兆？”<A HREF='../人物/趙直.html' class='wise-wiki-link user-link-people' title='趙直'>直</A>曰：“角之字形，乃‘刀’下‘用’也。今頭上用刀，其凶甚矣！”<A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/趙直.html' class='wise-wiki-link user-link-people' title='趙直'>君</A>且勿洩漏。”<A HREF='../人物/趙直.html' class='wise-wiki-link user-link-people' title='趙直'>直</A>別去。 <A HREF='../人物/費禕.html' class='wise-wiki-link user-link-people' title='費禕'>費禕</A>至<A HREF='../人物/魏延.html' class='wise-wiki-link user-link-people' title='魏延'>魏延</A>寨中，屏退左右，告曰：“昨夜三更，<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>已辭世矣。臨終再三囑付，令<A HREF='../人物/魏延.html' class='wise-wiki-link user-link-people' title='魏延'>將軍</A>斷後以當<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，緩緩而退，不可發喪。今兵符在此，便可起兵。”<A HREF='../人物/魏延.html' class='wise-wiki-link user-link-people' title='魏延'>延</A>曰：“何人代理<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之大事？”<A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>一應大事，盡託與<A HREF='../人物/楊儀.html' class='wise-wiki-link user-link-people' title='楊儀'>楊儀</A>；用兵密法，皆授與<A HREF='../人物/姜維.html' class='wise-wiki-link user-link-people' title='姜維'>姜伯約</A>。此兵符乃<A HREF='../人物/楊儀.html' class='wise-wiki-link user-link-people' title='楊儀'>楊儀</A>之令也。”<A HREF='../人物/魏延.html' class='wise-wiki-link user-link-people' title='魏延'>延</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>雖亡，吾今現在。<A HREF='../人物/楊儀.html' class='wise-wiki-link user-link-people' title='楊儀'>楊儀</A>不過一長史，安能當此大任？他只宜扶柩入川安葬。<A HREF='../人物/魏延.html' class='wise-wiki-link user-link-people' title='魏延'>我</A>自率大兵攻<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，務要成功。豈可因<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>一人而廢國家大事耶？”<A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>遺令，教且暫退，不可有違。”<A HREF='../人物/魏延.html' class='wise-wiki-link user-link-people' title='魏延'>延</A>怒曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>當時若依我計，取長安久矣！吾今官任前將軍、征西大將軍、南鄭侯，安肯與<A HREF='../人物/楊儀.html' class='wise-wiki-link user-link-people' title='楊儀'>長史</A>斷後！”<A HREF='../人物/費禕.html' class='wise-wiki-link user-link-people' title='費禕'>禕</A>曰：“<A HREF='../人物/魏延.html' class='wise-wiki-link user-link-people' title='魏延'>將軍</A>之言雖是，然不可輕動，令敵人恥笑。待吾往見<A HREF='../人物/楊儀.html' class='wise-wiki-link user-link-people' title='楊儀'>楊儀</A>，以利害說之，令彼將兵權讓與<A HREF='../人物/魏延.html' class='wise-wiki-link user-link-people' title='魏延'>將軍</A>，何如？”<A HREF='../人物/魏延.html' class='wise-wiki-link user-link-people' title='魏延'>延</A>依其言。</P>
<P class=wise-wiki><A HREF='../人物/費禕.html' class='wise-wiki-link user-link-people' title='費禕'>禕</A>辭<A HREF='../人物/魏延.html' class='wise-wiki-link user-link-people' title='魏延'>延</A>出寨，急到大寨見<A HREF='../人物/楊儀.html' class='wise-wiki-link user-link-people' title='楊儀'>楊儀</A>，具述<A HREF='../人物/魏延.html' class='wise-wiki-link user-link-people' title='魏延'>魏延</A>之語。 <A HREF='../人物/楊儀.html' class='wise-wiki-link user-link-people' title='楊儀'>儀</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>臨終，曾密囑我曰：‘<A HREF='../人物/魏延.html' class='wise-wiki-link user-link-people' title='魏延'>魏延</A>必有異志。’今我以兵符往，實欲探其心耳。今果應<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之言。吾自令<A HREF='../人物/姜維.html' class='wise-wiki-link user-link-people' title='姜維'>伯約</A>斷後可也。”於是<A HREF='../人物/楊儀.html' class='wise-wiki-link user-link-people' title='楊儀'>楊儀</A>領兵扶柩先行，令<A HREF='../人物/姜維.html' class='wise-wiki-link user-link-people' title='姜維'>姜維</A>斷後；依<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遺令，徐徐而退。 <A HREF='../人物/魏延.html' class='wise-wiki-link user-link-people' title='魏延'>魏延</A>在寨中，不見<A HREF='../人物/費禕.html' class='wise-wiki-link user-link-people' title='費禕'>費禕</A>來回复，心中疑惑，乃令<A HREF='../人物/馬岱.html' class='wise-wiki-link user-link-people' title='馬岱'>馬岱</A>引十數騎往探消息。回報曰：“後軍乃<A HREF='../人物/姜維.html' class='wise-wiki-link user-link-people' title='姜維'>姜維</A>總督，前軍大半退入谷中去了。”<A HREF='../人物/魏延.html' class='wise-wiki-link user-link-people' title='魏延'>延</A>大怒曰：“<A HREF='../人物/費禕.html' class='wise-wiki-link user-link-people' title='費禕'>豎儒</A>安敢欺<A HREF='../人物/魏延.html' class='wise-wiki-link user-link-people' title='魏延'>我</A>！<A HREF='../人物/魏延.html' class='wise-wiki-link user-link-people' title='魏延'>我</A>必殺之！”因顧謂<A HREF='../人物/馬岱.html' class='wise-wiki-link user-link-people' title='馬岱'>岱</A>曰：“<A HREF='../人物/馬岱.html' class='wise-wiki-link user-link-people' title='馬岱'>公</A>肯相助否？”<A HREF='../人物/馬岱.html' class='wise-wiki-link user-link-people' title='馬岱'>岱</A>曰：“某亦素恨<A HREF='../人物/楊儀.html' class='wise-wiki-link user-link-people' title='楊儀'>楊儀</A>，今願助<A HREF='../人物/魏延.html' class='wise-wiki-link user-link-people' title='魏延'>將軍</A>攻之。”<A HREF='../人物/魏延.html' class='wise-wiki-link user-link-people' title='魏延'>延</A>大喜，即拔寨引本部兵望南而行。</P>
<P class=wise-wiki>卻說<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>引軍至五丈原看時，不見一人，急回報<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>曰：“蜀兵已盡退矣。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>跌足曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>真死矣！可速追之！”<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>都督</A>不可輕追。當令偏將先往。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“此番須<A HREF='../人物/司馬懿.html' class='wise-wiki-link user-link-people' title='司馬懿'>吾</A>自行。”遂引兵同二子一齊殺奔五丈原來；吶喊搖旗，殺入蜀寨時，果無一人。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>顧二子曰：“汝急催兵趕來，<A HREF='../人物/司馬懿.html' class='wise-wiki-link user-link-people' title='司馬懿'>吾</A>先引軍前進。”於是<A HREF='../人物/司馬師.html' class='wise-wiki-link user-link-people' title='司馬師'>司馬師</A>、<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>在後催軍；<A HREF='../人物/司馬懿.html' class='wise-wiki-link user-link-people' title='司馬懿'>懿</A>自引軍當先，追到山腳下，望見蜀兵不遠，乃奮力追趕。忽然山後一聲炮響，喊聲大震，只見蜀兵俱回旗返鼓，樹影中飄出中軍大旗，上書一行大字曰：“漢丞相武鄉侯<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>”。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚失色。定睛看時，只見中軍數十員上將，擁出一輛四輪車來；車上端坐<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>：綸巾羽扇，鶴氅皂絛。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>尚在！<A HREF='../人物/司馬懿.html' class='wise-wiki-link user-link-people' title='司馬懿'>吾</A>輕入重地，墮其計矣！”急勒回馬便走。背後<A HREF='../人物/姜維.html' class='wise-wiki-link user-link-people' title='姜維'>姜維</A>大叫：“<A HREF='../人物/司馬懿.html' class='wise-wiki-link user-link-people' title='司馬懿'>賊將</A>休走！你中了我<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>之計也！”魏兵魂飛魄散，棄甲丟盔，拋戈撇戟，各逃性命，自相踐踏，死者無數。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>奔走了五十餘里，背後兩員魏將趕上，扯住馬嚼環叫曰：“<A HREF='../人物/司馬懿.html' class='wise-wiki-link user-link-people' title='司馬懿'>都督</A>勿驚。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>用手摸頭曰：“我有頭否？”二將曰：“<A HREF='../人物/司馬懿.html' class='wise-wiki-link user-link-people' title='司馬懿'>都督</A>休怕，蜀兵去遠了。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>喘息半晌，神色方定；睜目視之，乃<A HREF='../人物/夏侯霸.html' class='wise-wiki-link user-link-people' title='夏侯霸'>夏侯霸</A>、<A HREF='../人物/夏侯惠.html' class='wise-wiki-link user-link-people' title='夏侯惠'>夏侯惠</A>也；乃徐徐按轡，與二將尋小路奔歸本寨，使眾將引兵四散哨探。</P>
<P class=wise-wiki>過了兩日，鄉民奔告曰：“蜀兵退入谷中時，哀聲震地，軍中揚起白旗：<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>果然死了，止留<A HREF='../人物/姜維.html' class='wise-wiki-link user-link-people' title='姜維'>姜維</A>引一千兵斷後。──前日車上之<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，乃木人也。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>歎曰：“無能料其生，不能料其死也！”因此蜀中人諺曰：“死<A HREF='../人物/諸葛亮.html' class='wise-wiki-link user-link-people' title='諸葛亮'>諸葛</A>能走生<A HREF='../人物/司馬懿.html' class='wise-wiki-link user-link-people' title='司馬懿'>仲達</A>。”後人有詩歎曰：</P>
<DIV class='wise-wiki-p user-poem'><P class='wise-wiki user-poem'>長星半夜落天樞，</P>
<P class='wise-wiki user-poem'>奔走還疑亮未殂。</P>
<P class='wise-wiki user-poem'>關外至今人冷笑，</P>
<P class='wise-wiki user-poem'>頭顱猶問有和無！</P></DIV>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>死信已確，乃復引兵追趕。行到赤岸坡，見蜀兵已去遠，乃引還，顧謂眾將曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>已死，我等皆高枕無憂矣！”遂班師回。一路上見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>安營下寨之處，前後左右，整整有法，<A HREF='../人物/司馬懿.html' class='wise-wiki-link user-link-people' title='司馬懿'>懿</A>歎曰：“此天下奇才也！”於是引兵回長安，分調眾將，各守隘口。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>自回洛陽面君去了。</P>
<P class=wise-wiki>卻說<A HREF='../人物/楊儀.html' class='wise-wiki-link user-link-people' title='楊儀'>楊儀</A>、<A HREF='../人物/姜維.html' class='wise-wiki-link user-link-people' title='姜維'>姜維</A>排成陣勢，緩緩退入棧閣道口，然後更衣發喪，揚幡舉哀。蜀軍皆撞跌而哭，至有哭死者。蜀兵前隊正回到棧閣道口，忽見前面火光沖天，喊聲震地，<A HREF='../人物/魏延.html' class='wise-wiki-link user-link-people' title='魏延'>一彪軍</A>攔路。眾將大驚，急報<A HREF='../人物/楊儀.html' class='wise-wiki-link user-link-people' title='楊儀'>楊儀</A>。正是：</P>
<DIV class='wise-wiki-p user-poem'><P class='wise-wiki user-poem'>已見魏營諸將去，</P>
<P class='wise-wiki user-poem'>不知蜀地甚兵來。</P></DIV>
<P class=wise-wiki>未知來者是何處軍馬，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='103.html' class='navigator'>上一頁</A></SPAN> <SPAN class='navigator'><A HREF='105.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.00945秒。</DIV></BODY>
</HTML>