<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第九十四回　諸葛亮乘雪破羌兵　司馬懿克日擒孟達 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='093.html' class='navigator'>上一頁</A></SPAN> <SPAN class='navigator'><A HREF='095.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第九十四回　諸葛亮乘雪破羌兵　司馬懿克日擒孟達</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='维基：诸葛亮北伐'>维基：诸葛亮北伐</A>
</UL></DIV></FIELDSET>



<P class=wise-wiki>卻說<A HREF='../人物/郭淮.html' class='wise-wiki-link user-link-people' title='郭淮'>郭淮</A>謂<A HREF='../人物/曹真.html' class='wise-wiki-link user-link-people' title='曹真'>曹真</A>曰：“西羌之人，自<A HREF='../人物/曹操.html' class='wise-wiki-link user-link-people' title='曹操'>太祖</A>時連年入貢，<A HREF='../人物/曹丕.html' class='wise-wiki-link user-link-people' title='曹丕'>文皇帝</A>亦有恩惠加之；我等今可據住險阻，遣人從小路直入羌中求救，許以和親，羌人必起兵襲蜀之後。吾卻以大兵擊之，首尾夾攻，豈不大勝？”<A HREF='../人物/曹真.html' class='wise-wiki-link user-link-people' title='曹真'>真</A>從之，即遣人星夜馳書赴羌。</P>
<P class=wise-wiki>卻說西羌國王<A HREF='../人物/徹里吉.html' class='wise-wiki-link user-link-people' title='徹里吉'>徹里吉</A>，自<A HREF='../人物/曹操.html' class='wise-wiki-link user-link-people' title='曹操'>曹操</A>時年年入貢；手下有一文一武：文乃<A HREF='../人物/雅丹.html' class='wise-wiki-link user-link-people' title='雅丹'>雅丹</A>丞相，武乃<A HREF='../人物/越吉.html' class='wise-wiki-link user-link-people' title='越吉'>越吉</A>元師。時魏使齎金珠並書到國，先來見<A HREF='../人物/雅丹.html' class='wise-wiki-link user-link-people' title='雅丹'>雅丹</A>丞相；送了禮物，具言求救之意。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>引見<A HREF='../人物/徹里吉.html' class='wise-wiki-link user-link-people' title='徹里吉'>國王</A>，呈上書禮。 <A HREF='../人物/徹里吉.html' class='wise-wiki-link user-link-people' title='徹里吉'>徹里吉</A>覽了書，興眾商議。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>曰：“我與魏國素相往來，今<A HREF='../人物/曹真.html' class='wise-wiki-link user-link-people' title='曹真'>曹都督</A>求救，且許和親，理合依允。”<A HREF='../人物/徹里吉.html' class='wise-wiki-link user-link-people' title='徹里吉'>徹里吉</A>從其言，即命<A HREF='../人物/雅丹.html' class='wise-wiki-link user-link-people' title='雅丹'>雅丹</A>與<A HREF='../人物/越吉.html' class='wise-wiki-link user-link-people' title='越吉'>越吉</A>元帥起羌兵一十五萬，皆慣使弓弩、槍刀、蒺藜、飛錘等器；又有戰車，用鐵葉里釘，裝載糧食軍器什物：或用駱駝駕車，或用騾馬駕車，號為“鐵車兵”。二人辭了<A HREF='../人物/徹里吉.html' class='wise-wiki-link user-link-people' title='徹里吉'>國王</A>，領兵直扣西平關。守關蜀將<A HREF='../人物/韓禎.html' class='wise-wiki-link user-link-people' title='韓禎'>韓禎</A>，急差人齎文報知<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聞報，問眾將曰：“誰敢去退羌兵？”<A HREF='../人物/張苞.html' class='wise-wiki-link user-link-people' title='張苞'>張苞</A>、<A HREF='../人物/關興.html' class='wise-wiki-link user-link-people' title='關興'>關興</A>應曰：“某等願往。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“汝二人要去，奈路途不熟。”遂喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>曰：“汝素知羌人之性，久居彼處，可作鄉導。”便起精兵五萬，與<A HREF='../人物/關興.html' class='wise-wiki-link user-link-people' title='關興'>興</A>、<A HREF='../人物/張苞.html' class='wise-wiki-link user-link-people' title='張苞'>苞</A>二人同往。 <A HREF='../人物/關興.html' class='wise-wiki-link user-link-people' title='關興'>興</A>、<A HREF='../人物/張苞.html' class='wise-wiki-link user-link-people' title='張苞'>苞</A>等引兵而去。行有數日，早遇羌兵。 <A HREF='../人物/關興.html' class='wise-wiki-link user-link-people' title='關興'>關興</A>先引百餘騎，登山坡看時，只見羌兵把鐵車首尾相連，隨處結寨；車上遍排兵器，就似城池一般。 <A HREF='../人物/關興.html' class='wise-wiki-link user-link-people' title='關興'>興</A>睹之良久，無破敵之策，回寨與<A HREF='../人物/張苞.html' class='wise-wiki-link user-link-people' title='張苞'>張苞</A>、<A HREF='../人物/馬岱.html' class='wise-wiki-link user-link-people' title='馬岱'>馬岱</A>商議。 <A HREF='../人物/馬岱.html' class='wise-wiki-link user-link-people' title='馬岱'>岱</A>曰：“且待來日見陣，觀看虛實，另作計議。”次早，分兵三路：<A HREF='../人物/關興.html' class='wise-wiki-link user-link-people' title='關興'>關興</A>在中，<A HREF='../人物/張苞.html' class='wise-wiki-link user-link-people' title='張苞'>張苞</A>在左，<A HREF='../人物/馬岱.html' class='wise-wiki-link user-link-people' title='馬岱'>馬岱</A>在右，三路兵齊進。羌兵陣裡，<A HREF='../人物/越吉.html' class='wise-wiki-link user-link-people' title='越吉'>越吉</A>元帥手挽鐵鎚，腰懸寶雕弓，躍馬奮勇而出。 <A HREF='../人物/關興.html' class='wise-wiki-link user-link-people' title='關興'>關興</A>招三路兵迳進。忽見羌兵在兩邊，中央放出鐵車，如潮湧一般，弓弩一齊驟發。蜀兵大敗。 <A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/張苞.html' class='wise-wiki-link user-link-people' title='張苞'>張苞</A>兩軍先退；<A HREF='../人物/關興.html' class='wise-wiki-link user-link-people' title='關興'>關興</A>一軍，被羌兵一裹，直圍入西北角上去了。</P>
<P class=wise-wiki><A HREF='../人物/關興.html' class='wise-wiki-link user-link-people' title='關興'>興</A>在垓心，左沖右突，不能得脫；鐵車密圍，就如城池。蜀兵你我不能相顧。 <A HREF='../人物/關興.html' class='wise-wiki-link user-link-people' title='關興'>興</A>望山谷中尋路走。看看天晚，但見一簇皂旗，蜂擁而來：一員<A HREF='../人物/越吉.html' class='wise-wiki-link user-link-people' title='越吉'>羌將</A>，手提鐵鎚大叫曰：“<A HREF='../人物/關興.html' class='wise-wiki-link user-link-people' title='關興'>小將</A>休走！吾乃<A HREF='../人物/越吉.html' class='wise-wiki-link user-link-people' title='越吉'>越吉</A>元帥也！”<A HREF='../人物/關興.html' class='wise-wiki-link user-link-people' title='關興'>關興</A>急走到前面，盡力縱馬加鞭，正邁斷澗，只得回馬來戰<A HREF='../人物/越吉.html' class='wise-wiki-link user-link-people' title='越吉'>越吉</A>。 <A HREF='../人物/關興.html' class='wise-wiki-link user-link-people' title='關興'>興</A>終是膽寒，抵敵不住，望澗中而逃；被<A HREF='../人物/越吉.html' class='wise-wiki-link user-link-people' title='越吉'>越吉</A>趕到，一鐵鎚打來，<A HREF='../人物/關興.html' class='wise-wiki-link user-link-people' title='關興'>興</A>急閃過，正中馬胯。那馬望澗中便倒，<A HREF='../人物/關興.html' class='wise-wiki-link user-link-people' title='關興'>興</A>落於水中。忽聽得一聲響處，背後<A HREF='../人物/越吉.html' class='wise-wiki-link user-link-people' title='越吉'>越吉</A>連人帶馬，平白地倒下水來。 <A HREF='../人物/關興.html' class='wise-wiki-link user-link-people' title='關興'>興</A>就水中掙起看時，只見岸上一員<A HREF='../人物/關羽.html' class='wise-wiki-link user-link-people' title='關羽'>大將</A>，殺退羌兵。 <A HREF='../人物/關興.html' class='wise-wiki-link user-link-people' title='關興'>興</A>提刀待砍<A HREF='../人物/越吉.html' class='wise-wiki-link user-link-people' title='越吉'>越吉</A>，<A HREF='../人物/越吉.html' class='wise-wiki-link user-link-people' title='越吉'>吉</A>躍水而走。 <A HREF='../人物/關興.html' class='wise-wiki-link user-link-people' title='關興'>關興</A>得了<A HREF='../人物/越吉.html' class='wise-wiki-link user-link-people' title='越吉'>越吉</A>馬，牽到岸上，整頓鞍轡，綽刀上馬。只見<A HREF='../人物/關羽.html' class='wise-wiki-link user-link-people' title='關羽'>那員將</A>，尚在前面追殺羌兵。 <A HREF='../人物/關興.html' class='wise-wiki-link user-link-people' title='關興'>興</A>自思<A HREF='../人物/關羽.html' class='wise-wiki-link user-link-people' title='關羽'>此人</A>救我性命，當與相見，遂拍馬趕來。看看至近，只見雲霧之中，隱隱有一<A HREF='../人物/關羽.html' class='wise-wiki-link user-link-people' title='關羽'>大將</A>，面如重棗，眉若臥蠶，綠袍金鎧，提青龍刀，騎赤兔馬，手綽美髯；分明認得是父親<A HREF='../人物/關羽.html' class='wise-wiki-link user-link-people' title='關羽'>關公</A>。 <A HREF='../人物/關興.html' class='wise-wiki-link user-link-people' title='關興'>興</A>大驚。忽見<A HREF='../人物/關羽.html' class='wise-wiki-link user-link-people' title='關羽'>關公</A>以手望東南指曰：“<A HREF='../人物/關興.html' class='wise-wiki-link user-link-people' title='關興'>吾兒</A>可速望此路去。吾當護汝歸寨。”言訖不見。 <A HREF='../人物/關興.html' class='wise-wiki-link user-link-people' title='關興'>關興</A>望東南急走。至半夜，忽一彪到，乃<A HREF='../人物/張苞.html' class='wise-wiki-link user-link-people' title='張苞'>張苞</A>也，問<A HREF='../人物/關興.html' class='wise-wiki-link user-link-people' title='關興'>興</A>曰：“你曾見<A HREF='../人物/關羽.html' class='wise-wiki-link user-link-people' title='關羽'>二伯父</A>否？”<A HREF='../人物/關興.html' class='wise-wiki-link user-link-people' title='關興'>興</A>曰：“<A HREF='../人物/張苞.html' class='wise-wiki-link user-link-people' title='張苞'>你</A>何由知之？”<A HREF='../人物/張苞.html' class='wise-wiki-link user-link-people' title='張苞'>苞</A>曰：“<A HREF='../人物/張苞.html' class='wise-wiki-link user-link-people' title='張苞'>我</A>被鐵車軍追急，忽見<A HREF='../人物/關羽.html' class='wise-wiki-link user-link-people' title='關羽'>伯父</A>自空而下，驚退羌兵，指曰：‘<A HREF='../人物/張苞.html' class='wise-wiki-link user-link-people' title='張苞'>汝</A>從這條路去救<A HREF='../人物/關興.html' class='wise-wiki-link user-link-people' title='關興'>吾兒</A>。’因此引軍迳來尋<A HREF='../人物/關興.html' class='wise-wiki-link user-link-people' title='關興'>你</A>。”<A HREF='../人物/關興.html' class='wise-wiki-link user-link-people' title='關興'>關興</A>亦說前事，共相嗟異。二人同歸寨內。 <A HREF='../人物/馬岱.html' class='wise-wiki-link user-link-people' title='馬岱'>馬岱</A>接著，對二人說：“此軍無計可退。我守住寨柵，你二人去禀<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>，用計破之。”於是<A HREF='../人物/關興.html' class='wise-wiki-link user-link-people' title='關興'>興</A>、<A HREF='../人物/張苞.html' class='wise-wiki-link user-link-people' title='張苞'>苞</A>二人，星夜來見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，備說此事。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>隨命<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/魏延.html' class='wise-wiki-link user-link-people' title='魏延'>魏延</A>各引一軍埋伏去訖；然後點三萬軍，帶了<A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/張翼.html' class='wise-wiki-link user-link-people' title='張翼'>張翼</A>、<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>，親自來到<A HREF='../人物/馬岱.html' class='wise-wiki-link user-link-people' title='馬岱'>馬岱</A>寨中歇定。次日上高阜處觀看，見鐵車連絡不絕，人馬縱橫，往來馳驟。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此不難破也。”喚<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/張翼.html' class='wise-wiki-link user-link-people' title='張翼'>張翼</A>分付如此如此。二人去了，乃喚<A HREF='../人物/姜維.html' class='wise-wiki-link user-link-people' title='姜維'>姜維</A>曰：“<A HREF='../人物/姜維.html' class='wise-wiki-link user-link-people' title='姜維'>伯約</A>知破車之法否？”<A HREF='../人物/姜維.html' class='wise-wiki-link user-link-people' title='姜維'>維</A>曰：“羌人惟恃一勇力，豈知妙計乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“汝知吾心也。今彤云密布，朔風緊急，天將降雪，吾計可施矣。”便令<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>二人引兵埋伏去訖。令<A HREF='../人物/姜維.html' class='wise-wiki-link user-link-people' title='姜維'>姜維</A>領兵出戰。但有鐵車兵來，退後便走；寨口虛立旌旗，不設軍馬；準備已定。</P>
<P class=wise-wiki>是時十二月終，果然天降大雪。 <A HREF='../人物/姜維.html' class='wise-wiki-link user-link-people' title='姜維'>姜維</A>引軍出，<A HREF='../人物/越吉.html' class='wise-wiki-link user-link-people' title='越吉'>越吉</A>引鐵車兵來。 <A HREF='../人物/姜維.html' class='wise-wiki-link user-link-people' title='姜維'>姜維</A>即退走。羌兵趕到寨前，<A HREF='../人物/姜維.html' class='wise-wiki-link user-link-people' title='姜維'>姜維</A>從寨後而去。羌兵直到寨外觀看，聽得寨內鼓琴之聲，四壁皆空豎旌旗，急回報<A HREF='../人物/越吉.html' class='wise-wiki-link user-link-people' title='越吉'>越吉</A>。 <A HREF='../人物/越吉.html' class='wise-wiki-link user-link-people' title='越吉'>越吉</A>心疑，未敢輕進。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>丞相曰：“此<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>詭計，虛設疑兵耳。可以攻之。”<A HREF='../人物/越吉.html' class='wise-wiki-link user-link-people' title='越吉'>越吉</A>引兵至寨前，但見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，攜琴上車，引數騎入寨，望後而走。羌兵搶入寨柵，直趕過山口，見小車隱隱轉入林中去了。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>謂<A HREF='../人物/越吉.html' class='wise-wiki-link user-link-people' title='越吉'>越吉</A>曰：“這等兵雖有埋伏，不足為懼。”遂引大兵追趕。又見<A HREF='../人物/姜維.html' class='wise-wiki-link user-link-people' title='姜維'>姜維</A>兵俱在雪地之中奔走。 <A HREF='../人物/越吉.html' class='wise-wiki-link user-link-people' title='越吉'>越吉</A>大怒，催兵急追。山路被雪漫蓋，一望平坦。正趕之間，忽報蜀兵自山後而出。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>曰：“縱有此小伏兵，何足懼哉！”只顧催趲兵馬，往前進發。忽然一聲響，如山崩地陷，羌兵俱落於坑塹之中；背後鐵車正行得緊溜，急難收止，並擁而來，自相踐踏。後兵急要回時，右邊<A HREF='../人物/張苞.html' class='wise-wiki-link user-link-people' title='張苞'>張苞</A>，左邊<A HREF='../人物/關興.html' class='wise-wiki-link user-link-people' title='關興'>關興</A>，兩軍衝出，萬弩齊發；背後<A HREF='../人物/姜維.html' class='wise-wiki-link user-link-people' title='姜維'>姜維</A>、<A HREF='../人物/馬岱.html' class='wise-wiki-link user-link-people' title='馬岱'>馬岱</A>、<A HREF='../人物/張翼.html' class='wise-wiki-link user-link-people' title='張翼'>張翼</A>三路兵又殺到。鐵車兵大亂。 <A HREF='../人物/越吉.html' class='wise-wiki-link user-link-people' title='越吉'>越吉</A>元帥望後面山谷間而逃，正逢<A HREF='../人物/關興.html' class='wise-wiki-link user-link-people' title='關興'>關興</A>；交馬只一合，被<A HREF='../人物/關興.html' class='wise-wiki-link user-link-people' title='關興'>興</A>舉刀大喝一聲，砍死於馬下。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>丞相早被<A HREF='../人物/馬岱.html' class='wise-wiki-link user-link-people' title='馬岱'>馬岱</A>活捉，解投大寨來。羌兵四散逃竄。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>升帳，<A HREF='../人物/馬岱.html' class='wise-wiki-link user-link-people' title='馬岱'>馬岱</A>押過<A HREF='../人物/雅丹.html' class='wise-wiki-link user-link-people' title='雅丹'>雅丹</A>來。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>叱武士去其縛，賜酒壓驚，用好言撫慰。 <A HREF='../人物/雅丹.html' class='wise-wiki-link user-link-people' title='雅丹'>雅丹</A>深感其德。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉禪.html' class='wise-wiki-link user-link-people' title='劉禪'>吾主</A>乃大漢皇帝，今命<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>討賊，<A HREF='../人物/雅丹.html' class='wise-wiki-link user-link-people' title='雅丹'>爾</A>如何反助逆？<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>今放<A HREF='../人物/雅丹.html' class='wise-wiki-link user-link-people' title='雅丹'>汝</A>回去，說與<A HREF='../人物/徹里吉.html' class='wise-wiki-link user-link-people' title='徹里吉'>汝主</A>：吾國與爾乃鄰邦，永結盟好，勿聽反賊之言。”遂將所獲羌兵及車馬器械，盡給還<A HREF='../人物/雅丹.html' class='wise-wiki-link user-link-people' title='雅丹'>雅丹</A>，俱放回國。眾皆拜謝而去。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>引二軍連夜投祁山大寨而來，命<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>引軍先行；一面差人齎表奏報捷音。</P>
<P class=wise-wiki>卻說<A HREF='../人物/曹真.html' class='wise-wiki-link user-link-people' title='曹真'>曹真</A>連日望羌人消息，忽有伏路軍來報說：蜀兵拔寨收拾起程。 ”<A HREF='../人物/郭淮.html' class='wise-wiki-link user-link-people' title='郭淮'>郭淮</A>大喜曰：“此因羌兵攻擊，故爾退去。 ”遂分兩路追趕。前面蜀兵亂走，魏兵隨後追趕。先鋒<A HREF='../人物/曹遵.html' class='wise-wiki-link user-link-people' title='曹遵'>曹遵</A>正趕之間，忽然鼓聲大震，一彪軍閃出；為首大將乃<A HREF='../人物/魏延.html' class='wise-wiki-link user-link-people' title='魏延'>魏延</A>也，大叫：“<A HREF='../人物/曹遵.html' class='wise-wiki-link user-link-people' title='曹遵'>反賊</A>休走！ ”<A HREF='../人物/曹遵.html' class='wise-wiki-link user-link-people' title='曹遵'>曹遵</A>大驚，拍馬交鋒；不三合，被<A HREF='../人物/魏延.html' class='wise-wiki-link user-link-people' title='魏延'>魏延</A>一刀斬於馬下。副先鋒<A HREF='../人物/朱贊.html' class='wise-wiki-link user-link-people' title='朱贊'>朱贊</A>引兵追趕，忽然一彪軍閃出；為首大將乃<A HREF='../人物/趙雲.html' class='wise-wiki-link user-link-people' title='趙雲'>趙雲</A>也。<A HREF='../人物/朱贊.html' class='wise-wiki-link user-link-people' title='朱贊'>朱贊</A>措手不及，被<A HREF='../人物/趙雲.html' class='wise-wiki-link user-link-people' title='趙雲'>雲</A>一槍刺死。<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/郭淮.html' class='wise-wiki-link user-link-people' title='郭淮'>郭淮</A>見兩路先鋒有失，欲收兵回；背後喊聲大震，鼓角齊鳴，<A HREF='../人物/關興.html' class='wise-wiki-link user-link-people' title='關興'>關興</A>、<A HREF='../人物/張苞.html' class='wise-wiki-link user-link-people' title='張苞'>張苞</A>兩路兵殺出，圍了<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/郭淮.html' class='wise-wiki-link user-link-people' title='郭淮'>郭淮</A>，痛殺一陣。<A HREF='../人物/曹真.html' class='wise-wiki-link user-link-people' title='曹真'>曹</A>、<A HREF='../人物/郭淮.html' class='wise-wiki-link user-link-people' title='郭淮'>郭</A>二人，引敗兵衝路走脫。蜀兵全勝，直追到渭水，奪了魏寨。<A HREF='../人物/曹真.html' class='wise-wiki-link user-link-people' title='曹真'>曹真</A>折了兩個先鋒，哀傷不已；只得寫本申朝，乞撥援兵。</P>
<P class=wise-wiki>卻說魏主<A HREF='../人物/曹叡.html' class='wise-wiki-link user-link-people' title='曹叡'>曹叡</A>設朝，近臣奏曰：“大都督<A HREF='../人物/曹真.html' class='wise-wiki-link user-link-people' title='曹真'>曹真</A>，數敗於蜀，折了兩個先鋒，羌兵又折了無數，其勢甚急。今上表求救，請<A HREF='../人物/曹叡.html' class='wise-wiki-link user-link-people' title='曹叡'>陛下</A>裁處。”<A HREF='../人物/曹叡.html' class='wise-wiki-link user-link-people' title='曹叡'>睿</A>大驚，急問退軍之策。 <A HREF='../人物/華歆.html' class='wise-wiki-link user-link-people' title='華歆'>華歆</A>奏曰：“須是<A HREF='../人物/曹叡.html' class='wise-wiki-link user-link-people' title='曹叡'>陛下</A>御駕親征，大會諸侯，人皆用命，方可退也。不然，長安有失，關中危矣。”太傅<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>奏曰：“凡為將者，知過於人，則能製人。<A HREF='../人物/孫武.html' class='wise-wiki-link user-link-people' title='孫武'>孫子</A>雲：‘知彼知己，百戰百勝。’臣量<A HREF='../人物/曹真.html' class='wise-wiki-link user-link-people' title='曹真'>曹真</A>雖久用兵，非<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>對手。<A HREF='../人物/鍾繇.html' class='wise-wiki-link user-link-people' title='鍾繇'>臣</A>以全家良賤保舉<A HREF='../人物/司馬懿.html' class='wise-wiki-link user-link-people' title='司馬懿'>一人</A>，可退蜀兵。未知聖意準否？”<A HREF='../人物/曹叡.html' class='wise-wiki-link user-link-people' title='曹叡'>睿</A>曰：“<A HREF='../人物/鍾繇.html' class='wise-wiki-link user-link-people' title='鍾繇'>卿</A>乃大老元臣；有何<A HREF='../人物/司馬懿.html' class='wise-wiki-link user-link-people' title='司馬懿'>賢士</A>，可退蜀兵，早召來與<A HREF='../人物/曹叡.html' class='wise-wiki-link user-link-people' title='曹叡'>朕</A>分憂。”<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>奏曰：“向者，<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>欲<A HREF='091.html' class='wise-wiki-link user-link-chapter' title='第九十一回　祭瀘水漢相班師　伐中原武侯上表'>興師犯境</A>，但懼<A HREF='../人物/司馬懿.html' class='wise-wiki-link user-link-people' title='司馬懿'>此人</A>，<A HREF='091.html' class='wise-wiki-link user-link-chapter' title='第九十一回　祭瀘水漢相班師　伐中原武侯上表'>故散流言</A>，使<A HREF='../人物/曹叡.html' class='wise-wiki-link user-link-people' title='曹叡'>陛下</A>疑而去之，方敢長驅大進。今若復用之，則<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>自退矣。”<A HREF='../人物/曹叡.html' class='wise-wiki-link user-link-people' title='曹叡'>睿</A>問<A HREF='../人物/司馬懿.html' class='wise-wiki-link user-link-people' title='司馬懿'>何人</A>。 <A HREF='../人物/鍾繇.html' class='wise-wiki-link user-link-people' title='鍾繇'>繇</A>曰：“驃騎大將軍<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>也。”<A HREF='../人物/曹叡.html' class='wise-wiki-link user-link-people' title='曹叡'>睿</A>歎曰：“此事<A HREF='../人物/曹叡.html' class='wise-wiki-link user-link-people' title='曹叡'>朕</A>亦悔之。今<A HREF='../人物/司馬懿.html' class='wise-wiki-link user-link-people' title='司馬懿'>仲達</A>現在何地？”<A HREF='../人物/鍾繇.html' class='wise-wiki-link user-link-people' title='鍾繇'>繇</A>曰：“近聞<A HREF='../人物/司馬懿.html' class='wise-wiki-link user-link-people' title='司馬懿'>仲達</A>在宛城閒住。”<A HREF='../人物/曹叡.html' class='wise-wiki-link user-link-people' title='曹叡'>睿</A>即降詔，遣使持節，复<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>官職，加為平西都督，就起南陽諸路軍馬，前赴長安。 <A HREF='../人物/曹叡.html' class='wise-wiki-link user-link-people' title='曹叡'>睿</A>御駕親征，令<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>克日到彼聚會。使命星夜到宛城去了。</P>
<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自出師以來，累獲全勝，心中甚喜；正在祁山寨中，會聚議事，忽報鎮守永安宮<A HREF='../人物/李嚴.html' class='wise-wiki-link user-link-people' title='李嚴'>李嚴</A>令子<A HREF='../人物/李豐.html' class='wise-wiki-link user-link-people' title='李豐'>李豐</A>來見。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>只道東吳犯境，心甚驚疑，喚入帳中問之。 <A HREF='../人物/李豐.html' class='wise-wiki-link user-link-people' title='李豐'>豐</A>曰：“特來報喜。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“有何喜？”<A HREF='../人物/李豐.html' class='wise-wiki-link user-link-people' title='李豐'>豐</A>曰：“昔日<A HREF='../人物/孟達.html' class='wise-wiki-link user-link-people' title='孟達'>孟達</A><A HREF='079.html' class='wise-wiki-link user-link-chapter' title='第七十九回　兄逼弟曹植賦詩　侄陷叔劉封伏法'>降魏</A>，乃不得已也。彼時<A HREF='../人物/曹丕.html' class='wise-wiki-link user-link-people' title='曹丕'>曹丕</A>愛其才，時以駿馬金珠賜之，曾同輦出入，封為散騎常侍，領新城太守，鎮守上庸、金城等處，委以西南之任。自<A HREF='../人物/曹丕.html' class='wise-wiki-link user-link-people' title='曹丕'>丕</A>死後，<A HREF='../人物/曹叡.html' class='wise-wiki-link user-link-people' title='曹叡'>曹叡</A>即位，朝中多人嫉妒，<A HREF='../人物/孟達.html' class='wise-wiki-link user-link-people' title='孟達'>孟達</A>日夜不安，常謂諸將曰：‘吾本蜀將，勢逼於此。’今累差心腹人，持書來見<A HREF='../人物/李嚴.html' class='wise-wiki-link user-link-people' title='李嚴'>家父</A>，教早晚代禀<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>：前者五路下川之時，曾有此意；今在新城，聽知<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>伐魏，欲起金城、新城、上庸三處軍馬，就彼舉事，迳取洛陽；<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>取長安，兩京大定矣。今某引來人並累次書信呈上。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，厚賞<A HREF='../人物/李豐.html' class='wise-wiki-link user-link-people' title='李豐'>李豐</A>等。忽細作入報說：“魏主<A HREF='../人物/曹叡.html' class='wise-wiki-link user-link-people' title='曹叡'>曹叡</A>，一面駕幸長安；一面詔<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>復職，加為平西都督，起本處之兵，於長安聚會。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大驚。參軍<A HREF='../人物/馬謖.html' class='wise-wiki-link user-link-people' title='馬謖'>馬謖</A>曰：“量<A HREF='../人物/曹叡.html' class='wise-wiki-link user-link-people' title='曹叡'>曹叡</A>何足道！若來長安，可就而擒之。<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何故驚訝？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>豈懼<A HREF='../人物/曹叡.html' class='wise-wiki-link user-link-people' title='曹叡'>曹叡</A>耶？所患者惟<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>一人而已。今<A HREF='../人物/孟達.html' class='wise-wiki-link user-link-people' title='孟達'>孟達</A>欲舉大事，若遇<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，事必敗矣。<A HREF='../人物/孟達.html' class='wise-wiki-link user-link-people' title='孟達'>達</A>非<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>對手，必被所擒。<A HREF='../人物/孟達.html' class='wise-wiki-link user-link-people' title='孟達'>孟達</A>若死，中原不易得也。”<A HREF='../人物/馬謖.html' class='wise-wiki-link user-link-people' title='馬謖'>馬謖</A>曰：“何不急修書，令<A HREF='../人物/孟達.html' class='wise-wiki-link user-link-people' title='孟達'>孟達</A>堤防？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>從之，即修書令來人星夜回報<A HREF='../人物/孟達.html' class='wise-wiki-link user-link-people' title='孟達'>孟達</A>。</P>
<P class=wise-wiki>卻說<A HREF='../人物/孟達.html' class='wise-wiki-link user-link-people' title='孟達'>孟達</A>在新城，專望心腹人回報。一日，心腹人到來，將<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回書呈上。 <A HREF='../人物/孟達.html' class='wise-wiki-link user-link-people' title='孟達'>孟達</A>拆封視之。書略曰：</P>
<DIV class='wise-wiki-p user-letter'><P class='wise-wiki user-letter'>“近得書，足知<A HREF='../人物/孟達.html' class='wise-wiki-link user-link-people' title='孟達'>公</A>忠義之心，不忘故舊，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>甚喜慰。若成大事，則<A HREF='../人物/孟達.html' class='wise-wiki-link user-link-people' title='孟達'>公</A>漢朝中興第一功也。然極宜謹密，不可輕易託人。慎之！戒之！近聞<A HREF='../人物/曹叡.html' class='wise-wiki-link user-link-people' title='曹叡'>曹叡</A>复詔<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>起宛、洛之兵，若聞<A HREF='../人物/孟達.html' class='wise-wiki-link user-link-people' title='孟達'>公</A>舉事，必先至矣。須萬全堤備，勿視為等閒也。”</P></DIV>
<P class=wise-wiki><A HREF='../人物/孟達.html' class='wise-wiki-link user-link-people' title='孟達'>孟達</A>覽畢，笑曰：“人言<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>心多，今觀此事可知矣。”乃具回書，令心腹人來答<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>喚入帳中。其人呈上回書。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>拆封視之。書曰：</P>
<DIV class='wise-wiki-p user-letter'><P class='wise-wiki user-letter'>“適承鈞教，安敢少怠？竊謂<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>之事，不必懼也：宛城離洛城約八百里，至新城一千二百里。若<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>聞<A HREF='../人物/孟達.html' class='wise-wiki-link user-link-people' title='孟達'>達</A>舉事，須表奏<A HREF='../人物/曹叡.html' class='wise-wiki-link user-link-people' title='曹叡'>魏主</A>，往復一月間事，達城池已固，諸將與三軍皆在深險之地。<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>即來，<A HREF='../人物/孟達.html' class='wise-wiki-link user-link-people' title='孟達'>達</A>何懼哉？<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>寬懷，惟聽捷報。”</P></DIV>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>看畢，擲書於地而頓足曰：“<A HREF='../人物/孟達.html' class='wise-wiki-link user-link-people' title='孟達'>孟達</A>必死於<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>之手矣！”<A HREF='../人物/馬謖.html' class='wise-wiki-link user-link-people' title='馬謖'>馬謖</A>問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>何謂也？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“兵法雲：‘攻其不備，出其不意。’豈容料在一月之期？<A HREF='../人物/曹叡.html' class='wise-wiki-link user-link-people' title='曹叡'>曹叡</A>既委任<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，逢寇即除，何待奏聞？若知<A HREF='../人物/孟達.html' class='wise-wiki-link user-link-people' title='孟達'>孟達</A>反，不須十日，兵必到矣，安能措手耶？”眾將皆服。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>急令來人回報曰：“若未舉事，切莫教同事者知之，知則必敗。”其人拜辭，歸新城去了。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>在宛城閒住，聞知魏兵累敗於蜀，乃仰天長嘆。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>長子<A HREF='../人物/司馬師.html' class='wise-wiki-link user-link-people' title='司馬師'>司馬師，字子元</A>；次子<A HREF='../人物/司馬昭.html' class='wise-wiki-link user-link-people' title='司馬昭'>司馬昭，字子尚</A>：二人素有大志，通曉兵書。當日侍立於側，見<A HREF='../人物/司馬懿.html' class='wise-wiki-link user-link-people' title='司馬懿'>懿</A>長嘆，乃問曰：“<A HREF='../人物/司馬懿.html' class='wise-wiki-link user-link-people' title='司馬懿'>父親</A>何為長嘆？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“汝輩豈知大事耶？”<A HREF='../人物/司馬師.html' class='wise-wiki-link user-link-people' title='司馬師'>司馬師</A>曰：“莫非嘆<A HREF='../人物/曹叡.html' class='wise-wiki-link user-link-people' title='曹叡'>魏主</A>不用乎？”<A HREF='../人物/司馬昭.html' class='wise-wiki-link user-link-people' title='司馬昭'>司馬昭</A>笑曰：“早晚必來宣召<A HREF='../人物/司馬懿.html' class='wise-wiki-link user-link-people' title='司馬懿'>父親</A>也。”言未已，忽報天使持節至。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>聽詔畢，遂調宛城諸路軍馬。忽又報金城太守<A HREF='../人物/申儀.html' class='wise-wiki-link user-link-people' title='申儀'>申儀</A>家人，有機密事求見。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>喚入密室問之。其人細說<A HREF='../人物/孟達.html' class='wise-wiki-link user-link-people' title='孟達'>孟達</A>欲反之事。更有<A HREF='../人物/孟達.html' class='wise-wiki-link user-link-people' title='孟達'>孟達</A>心腹人<A HREF='../人物/李輔.html' class='wise-wiki-link user-link-people' title='李輔'>李輔</A>並達外甥<A HREF='../人物/鄧賢.html' class='wise-wiki-link user-link-people' title='鄧賢'>鄧賢</A>，隨狀出首。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>聽畢，以手加額曰：“此乃<A HREF='../人物/曹叡.html' class='wise-wiki-link user-link-people' title='曹叡'>皇上</A>齊天之洪福也！<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>兵在祁山，殺得內外人膽落；今<A HREF='../人物/曹叡.html' class='wise-wiki-link user-link-people' title='曹叡'>天子</A>不得已而幸長安，若旦夕不用吾時，<A HREF='../人物/孟達.html' class='wise-wiki-link user-link-people' title='孟達'>孟達</A>一舉，兩京破矣！<A HREF='../人物/孟達.html' class='wise-wiki-link user-link-people' title='孟達'>此賊</A>必通謀<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>；<A HREF='../人物/司馬懿.html' class='wise-wiki-link user-link-people' title='司馬懿'>吾</A>先摛之，<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>定然心寒，自退兵也。”長子<A HREF='../人物/司馬師.html' class='wise-wiki-link user-link-people' title='司馬師'>司馬師</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>父親</A>可急寫表申奏<A HREF='../人物/曹叡.html' class='wise-wiki-link user-link-people' title='曹叡'>天子</A>。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“若等聖旨，往復一月之間，事無及矣。”即傳令教人馬起程，一日要行兩日之路，如遲立斬；一面令參軍<A HREF='../人物/梁畿.html' class='wise-wiki-link user-link-people' title='梁畿'>梁畿</A>齎檄星夜去新城，教<A HREF='../人物/孟達.html' class='wise-wiki-link user-link-people' title='孟達'>孟達</A>等準備進徵，使其不疑。 <A HREF='../人物/梁畿.html' class='wise-wiki-link user-link-people' title='梁畿'>梁畿</A>先行，<A HREF='../人物/司馬懿.html' class='wise-wiki-link user-link-people' title='司馬懿'>懿</A>在後發兵。行了二日，山坡下轉出一軍，乃是右將軍<A HREF='../人物/徐晃.html' class='wise-wiki-link user-link-people' title='徐晃'>徐晃</A>，<A HREF='../人物/徐晃.html' class='wise-wiki-link user-link-people' title='徐晃'>晃</A>下馬見<A HREF='../人物/司馬懿.html' class='wise-wiki-link user-link-people' title='司馬懿'>懿</A>，說：“<A HREF='../人物/曹叡.html' class='wise-wiki-link user-link-people' title='曹叡'>天子</A>駕到長安，親拒蜀兵，今<A HREF='../人物/司馬懿.html' class='wise-wiki-link user-link-people' title='司馬懿'>都督</A>何往？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>低言曰：“今<A HREF='../人物/孟達.html' class='wise-wiki-link user-link-people' title='孟達'>孟達</A>造反，吾去擒之耳。”<A HREF='../人物/徐晃.html' class='wise-wiki-link user-link-people' title='徐晃'>晃</A>曰：“某願為先鋒。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>大喜，合兵一處。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>為前部，<A HREF='../人物/司馬懿.html' class='wise-wiki-link user-link-people' title='司馬懿'>懿</A>在中軍，二子押後。又行了二日，前軍哨馬捉住<A HREF='../人物/孟達.html' class='wise-wiki-link user-link-people' title='孟達'>孟達</A>心腹人，搜出<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回書，來見<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“吾不殺汝。汝從頭細說。”其人只得將<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>、<A HREF='../人物/孟達.html' class='wise-wiki-link user-link-people' title='孟達'>孟達</A>往復之事，一一告說。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>看了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回書，大驚曰：“世間能者所見皆同。吾機先被<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>識破。幸得<A HREF='../人物/曹叡.html' class='wise-wiki-link user-link-people' title='曹叡'>天子</A>有福，獲此消息。<A HREF='../人物/孟達.html' class='wise-wiki-link user-link-people' title='孟達'>孟達</A>今無能為矣。”遂星夜催軍前行。</P>
<P class=wise-wiki>卻說<A HREF='../人物/孟達.html' class='wise-wiki-link user-link-people' title='孟達'>孟達</A>在新城，約下金城太守<A HREF='../人物/申儀.html' class='wise-wiki-link user-link-people' title='申儀'>申儀</A>、上庸太守<A HREF='../人物/申耽.html' class='wise-wiki-link user-link-people' title='申耽'>申耽</A>，克日舉事。 <A HREF='../人物/申耽.html' class='wise-wiki-link user-link-people' title='申耽'>耽</A>、<A HREF='../人物/申儀.html' class='wise-wiki-link user-link-people' title='申儀'>儀</A>二人佯許之，每日調練軍馬，只待魏兵到，便為內應；卻報<A HREF='../人物/孟達.html' class='wise-wiki-link user-link-people' title='孟達'>孟達</A>說軍器糧草，俱未完備，不敢約期起事，<A HREF='../人物/孟達.html' class='wise-wiki-link user-link-people' title='孟達'>達</A>信之不疑。忽報參軍<A HREF='../人物/梁畿.html' class='wise-wiki-link user-link-people' title='梁畿'>梁畿</A>來到，<A HREF='../人物/孟達.html' class='wise-wiki-link user-link-people' title='孟達'>孟達</A>迎入城中。 <A HREF='../人物/梁畿.html' class='wise-wiki-link user-link-people' title='梁畿'>畿</A>傳<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>將令曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬都督</A>今奉<A HREF='../人物/曹叡.html' class='wise-wiki-link user-link-people' title='曹叡'>天子</A>詔，起諸路軍以退蜀兵。<A HREF='../人物/孟達.html' class='wise-wiki-link user-link-people' title='孟達'>太守</A>可集本部軍馬聽候調遣。”<A HREF='../人物/孟達.html' class='wise-wiki-link user-link-people' title='孟達'>達</A>問曰：“<A HREF='../人物/司馬懿.html' class='wise-wiki-link user-link-people' title='司馬懿'>都督</A>何日起程？”<A HREF='../人物/梁畿.html' class='wise-wiki-link user-link-people' title='梁畿'>畿</A>曰：“此時約離宛城，望長安去了。”<A HREF='../人物/孟達.html' class='wise-wiki-link user-link-people' title='孟達'>達</A>暗喜曰：“吾大事成矣！”遂設宴待了<A HREF='../人物/梁畿.html' class='wise-wiki-link user-link-people' title='梁畿'>梁畿</A>，送出城外，即報<A HREF='../人物/申儀.html' class='wise-wiki-link user-link-people' title='申儀'>申儀</A>、<A HREF='../人物/申耽.html' class='wise-wiki-link user-link-people' title='申耽'>申耽</A>知道，明日舉事，換上大漢旗號，發諸路軍馬，迳取洛陽。忽報城外塵土沖天，不知何處兵來。 <A HREF='../人物/孟達.html' class='wise-wiki-link user-link-people' title='孟達'>孟達</A>登城視之，只見一彪軍，打著“右將軍<A HREF='../人物/徐晃.html' class='wise-wiki-link user-link-people' title='徐晃'>徐晃</A>”旗號，飛奔城下。 <A HREF='../人物/孟達.html' class='wise-wiki-link user-link-people' title='孟達'>達</A>大驚，急扯起吊橋。 <A HREF='../人物/徐晃.html' class='wise-wiki-link user-link-people' title='徐晃'>徐晃</A>坐下馬收拾不住，直來到壕邊，高叫曰：“反賊<A HREF='../人物/孟達.html' class='wise-wiki-link user-link-people' title='孟達'>孟達</A>，早早受降！”<A HREF='../人物/孟達.html' class='wise-wiki-link user-link-people' title='孟達'>達</A>大怒，急開弓射之，正中<A HREF='../人物/徐晃.html' class='wise-wiki-link user-link-people' title='徐晃'>徐晃</A>頭額，魏將救去。城上亂箭射下，魏兵方退。 <A HREF='../人物/孟達.html' class='wise-wiki-link user-link-people' title='孟達'>孟達</A>恰待開門追趕，四面旌旗蔽日，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>兵到。 <A HREF='../人物/孟達.html' class='wise-wiki-link user-link-people' title='孟達'>達</A>仰天長歎曰：“果不出<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>所料也！”於是閉門堅守。</P>
<P class=wise-wiki>卻說<A HREF='../人物/徐晃.html' class='wise-wiki-link user-link-people' title='徐晃'>徐晃</A>被<A HREF='../人物/孟達.html' class='wise-wiki-link user-link-people' title='孟達'>孟達</A>射中頭額，眾軍救到寨中，取了箭頭，令醫調治；當晚身死，時年五十九歲。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>令人扶柩還洛陽安葬。次日，<A HREF='../人物/孟達.html' class='wise-wiki-link user-link-people' title='孟達'>孟達</A>登城遍視，只見魏兵四面圍得鐵桶相似。 <A HREF='../人物/孟達.html' class='wise-wiki-link user-link-people' title='孟達'>達</A>行坐不安，驚疑未定，忽見兩路兵自外殺來，旗上大書“<A HREF='../人物/申耽.html' class='wise-wiki-link user-link-people' title='申耽'>申耽</A>”、“<A HREF='../人物/申儀.html' class='wise-wiki-link user-link-people' title='申儀'>申儀</A>”。 <A HREF='../人物/孟達.html' class='wise-wiki-link user-link-people' title='孟達'>孟達</A>只道是救軍到，忙引本部兵大開城門殺出。 <A HREF='../人物/申耽.html' class='wise-wiki-link user-link-people' title='申耽'>耽</A>、<A HREF='../人物/申儀.html' class='wise-wiki-link user-link-people' title='申儀'>儀</A>大叫曰：“<A HREF='../人物/孟達.html' class='wise-wiki-link user-link-people' title='孟達'>反賊</A>休走！早早受死！”<A HREF='../人物/孟達.html' class='wise-wiki-link user-link-people' title='孟達'>達</A>見事變，撥馬望城中便走，城上亂箭射下。 <A HREF='../人物/李輔.html' class='wise-wiki-link user-link-people' title='李輔'>李輔</A>、<A HREF='../人物/鄧賢.html' class='wise-wiki-link user-link-people' title='鄧賢'>鄧賢</A>二人在城上大罵曰：“吾等已獻了城也！”<A HREF='../人物/孟達.html' class='wise-wiki-link user-link-people' title='孟達'>達</A>奪路而走，<A HREF='../人物/申耽.html' class='wise-wiki-link user-link-people' title='申耽'>申耽</A>趕來。 <A HREF='../人物/孟達.html' class='wise-wiki-link user-link-people' title='孟達'>達</A>人困馬乏，措手不及，被<A HREF='../人物/申耽.html' class='wise-wiki-link user-link-people' title='申耽'>申耽</A>一槍刺於馬下，梟其首級。餘軍皆降。 <A HREF='../人物/李輔.html' class='wise-wiki-link user-link-people' title='李輔'>李輔</A>、<A HREF='../人物/鄧賢.html' class='wise-wiki-link user-link-people' title='鄧賢'>鄧賢</A>大開城門，迎接<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>入城。撫民勞軍已畢，遂遣人奏知魏主<A HREF='../人物/曹叡.html' class='wise-wiki-link user-link-people' title='曹叡'>曹叡</A>。 <A HREF='../人物/曹叡.html' class='wise-wiki-link user-link-people' title='曹叡'>睿</A>大喜，教將<A HREF='../人物/孟達.html' class='wise-wiki-link user-link-people' title='孟達'>孟達</A>首級去洛陽城市示眾；加<A HREF='../人物/申耽.html' class='wise-wiki-link user-link-people' title='申耽'>申耽</A>、<A HREF='../人物/申儀.html' class='wise-wiki-link user-link-people' title='申儀'>申儀</A>官職，就隨<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>徵進；命<A HREF='../人物/李輔.html' class='wise-wiki-link user-link-people' title='李輔'>李輔</A>、<A HREF='../人物/鄧賢.html' class='wise-wiki-link user-link-people' title='鄧賢'>鄧賢</A>守新城、上庸。</P>
<P class=wise-wiki>卻說<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>引兵到長安城外下寨。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>入城來見<A HREF='../人物/曹叡.html' class='wise-wiki-link user-link-people' title='曹叡'>魏主</A>。 <A HREF='../人物/曹叡.html' class='wise-wiki-link user-link-people' title='曹叡'>睿</A>大喜曰：“<A HREF='../人物/曹叡.html' class='wise-wiki-link user-link-people' title='曹叡'>朕</A>一時不明，誤中反間之計，悔之無及！今<A HREF='../人物/孟達.html' class='wise-wiki-link user-link-people' title='孟達'>達</A>造反，非卿等製之，兩京休矣。”<A HREF='../人物/司馬懿.html' class='wise-wiki-link user-link-people' title='司馬懿'>懿</A>奏曰：“<A HREF='../人物/司馬懿.html' class='wise-wiki-link user-link-people' title='司馬懿'>臣</A>聞<A HREF='../人物/申儀.html' class='wise-wiki-link user-link-people' title='申儀'>申儀</A>密告反情，意欲表奏<A HREF='../人物/曹叡.html' class='wise-wiki-link user-link-people' title='曹叡'>陛下</A>，恐往復遲滯，故不待聖旨，星夜而去。若待奏聞，則中<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>之計也。”言罷，將<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>回<A HREF='../人物/孟達.html' class='wise-wiki-link user-link-people' title='孟達'>孟達</A>密書奉上。 <A HREF='../人物/曹叡.html' class='wise-wiki-link user-link-people' title='曹叡'>睿</A>看畢，大喜曰：“<A HREF='../人物/司馬懿.html' class='wise-wiki-link user-link-people' title='司馬懿'>卿</A>之學識，過於<A HREF='../人物/孫武.html' class='wise-wiki-link user-link-people' title='孫武'>孫</A>、<A HREF='../人物/吳起.html' class='wise-wiki-link user-link-people' title='吳起'>吳</A>矣！”賜金鉞斧一對，後遇機密重事，不必奏聞，便宜行事。就令<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>出關破蜀。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>奏曰：“<A HREF='../人物/司馬懿.html' class='wise-wiki-link user-link-people' title='司馬懿'>臣</A>舉一<A HREF='../人物/張郃.html' class='wise-wiki-link user-link-people' title='張郃'>大將</A>，可為先鋒。”<A HREF='../人物/曹叡.html' class='wise-wiki-link user-link-people' title='曹叡'>睿</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>卿</A>舉<A HREF='../人物/張郃.html' class='wise-wiki-link user-link-people' title='張郃'>何人</A>？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“右將軍<A HREF='../人物/張郃.html' class='wise-wiki-link user-link-people' title='張郃'>張郃</A>，可當此任。”<A HREF='../人物/曹叡.html' class='wise-wiki-link user-link-people' title='曹叡'>睿</A>笑曰：“<A HREF='../人物/曹叡.html' class='wise-wiki-link user-link-people' title='曹叡'>朕</A>正欲用之。”遂命<A HREF='../人物/張郃.html' class='wise-wiki-link user-link-people' title='張郃'>張郃</A>為前部先鋒，隨<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>離長安來破蜀兵。正是：</P>
<DIV class='wise-wiki-p user-poem'><P class='wise-wiki user-poem'>既有謀臣能用智，</P>
<P class='wise-wiki user-poem'>又求猛將助施威。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='093.html' class='navigator'>上一頁</A></SPAN> <SPAN class='navigator'><A HREF='095.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01310秒。</DIV></BODY>
</HTML>