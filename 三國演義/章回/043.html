<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第四十三回　諸葛亮舌戰群儒　魯子敬力排眾議 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='042.html' class='navigator'>上一頁</A></SPAN> <SPAN class='navigator'><A HREF='044.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第四十三回　諸葛亮舌戰群儒　魯子敬力排眾議</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%B5%A4%E5%A3%81%E4%B9%8B%E6%88%B0' class='wise-wiki-external-link user-external-link-wikipedia' title='維基：赤壁之戰'>維基：赤壁之戰</A>
</UL></DIV></FIELDSET>


<P class=wise-wiki>卻說<A HREF='../人物/魯肅.html' class='wise-wiki-link user-link-people' title='魯肅'>魯肅</A>、<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>辭了<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/劉琦.html' class='wise-wiki-link user-link-people' title='劉琦'>劉琦</A>，登舟望柴桑郡來。二人在舟中共議，<A HREF='../人物/魯肅.html' class='wise-wiki-link user-link-people' title='魯肅'>魯肅</A>謂<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>見<A HREF='../人物/孫權.html' class='wise-wiki-link user-link-people' title='孫權'>孫將軍</A>，切不可實言<A HREF='../人物/曹操.html' class='wise-wiki-link user-link-people' title='曹操'>曹操</A>兵多將廣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“不須<A HREF='../人物/魯肅.html' class='wise-wiki-link user-link-people' title='魯肅'>子敬</A>叮嚀，<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>自有對答之語。”及船到岸，<A HREF='../人物/魯肅.html' class='wise-wiki-link user-link-people' title='魯肅'>肅</A>請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>於館驛中暫歇，先自往見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>正聚文武於堂上議事，聞<A HREF='../人物/魯肅.html' class='wise-wiki-link user-link-people' title='魯肅'>魯肅</A>回，急召入問曰：“<A HREF='../人物/魯肅.html' class='wise-wiki-link user-link-people' title='魯肅'>子敬</A>往江夏，體探虛實若何？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“已知其略，尚容徐禀。”<A HREF='../人物/孫權.html' class='wise-wiki-link user-link-people' title='孫權'>權</A>將<A HREF='../人物/曹操.html' class='wise-wiki-link user-link-people' title='曹操'>曹操</A>檄文示<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/曹操.html' class='wise-wiki-link user-link-people' title='曹操'>操</A>昨遣使齎文至此，<A HREF='../人物/孫權.html' class='wise-wiki-link user-link-people' title='孫權'>孤</A>先發遣來使，現今會眾商議未定。”<A HREF='../人物/魯肅.html' class='wise-wiki-link user-link-people' title='魯肅'>肅</A>接檄文觀看。其略曰：</P>
<DIV class='wise-wiki-p user-letter'><P class='wise-wiki user-letter'><A HREF='../人物/曹操.html' class='wise-wiki-link user-link-people' title='曹操'>孤</A>近承<A HREF='../人物/劉協.html' class='wise-wiki-link user-link-people' title='劉協'>帝</A>命，奉詔伐罪。旄麾南指，<A HREF='../人物/劉琮.html' class='wise-wiki-link user-link-people' title='劉琮'>劉琮</A>束手；荊襄之民，望風歸順。今統雄兵百萬，上將千員，欲與<A HREF='../人物/孫權.html' class='wise-wiki-link user-link-people' title='孫權'>將軍</A>會獵於江夏，共伐<A HREF='../人物/劉備.html' class='wise-wiki-link user-link-people' title='劉備'>劉備</A>，同分土地，永結盟好。幸勿觀望，速賜回音。</P></DIV>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>魯肅</A>看畢曰：“<A HREF='../人物/孫權.html' class='wise-wiki-link user-link-people' title='孫權'>主公</A>尊意若何？”<A HREF='../人物/孫權.html' class='wise-wiki-link user-link-people' title='孫權'>權</A>曰：“未有定論。”<A HREF='../人物/張昭.html' class='wise-wiki-link user-link-people' title='張昭'>張昭</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>擁百萬之眾，借<A HREF='../人物/劉協.html' class='wise-wiki-link user-link-people' title='劉協'>天子</A>之名，以徵四方，拒之不順。且<A HREF='../人物/孫權.html' class='wise-wiki-link user-link-people' title='孫權'>主公</A>大勢可以拒<A HREF='../人物/曹操.html' class='wise-wiki-link user-link-people' title='曹操'>操</A>者，長江也。今<A HREF='../人物/曹操.html' class='wise-wiki-link user-link-people' title='曹操'>操</A>既得荊州，長江之險，已與我共之矣，勢不可敵。以<A HREF='../人物/張昭.html' class='wise-wiki-link user-link-people' title='張昭'>愚</A>之計，不如納降為萬安之策。”眾謀士皆曰：“<A HREF='../人物/張昭.html' class='wise-wiki-link user-link-people' title='張昭'>子佈</A>之言，正合天意。”<A HREF='../人物/孫權.html' class='wise-wiki-link user-link-people' title='孫權'>孫權</A>沈吟不語。 <A HREF='../人物/張昭.html' class='wise-wiki-link user-link-people' title='張昭'>張昭</A>又曰：“<A HREF='../人物/孫權.html' class='wise-wiki-link user-link-people' title='孫權'>主公</A>不必多疑。如降<A HREF='../人物/曹操.html' class='wise-wiki-link user-link-people' title='曹操'>操</A>則東吳民安，江南六郡可保矣。”<A HREF='../人物/孫權.html' class='wise-wiki-link user-link-people' title='孫權'>孫權</A>低頭不語。</P>
<P class=wise-wiki>須臾，<A HREF='../人物/孫權.html' class='wise-wiki-link user-link-people' title='孫權'>權</A>起更衣，<A HREF='../人物/魯肅.html' class='wise-wiki-link user-link-people' title='魯肅'>魯肅</A>隨於<A HREF='../人物/孫權.html' class='wise-wiki-link user-link-people' title='孫權'>權</A>後。 <A HREF='../人物/孫權.html' class='wise-wiki-link user-link-people' title='孫權'>權</A>知<A HREF='../人物/魯肅.html' class='wise-wiki-link user-link-people' title='魯肅'>肅</A>意，乃執<A HREF='../人物/魯肅.html' class='wise-wiki-link user-link-people' title='魯肅'>肅</A>手而言曰：“<A HREF='../人物/魯肅.html' class='wise-wiki-link user-link-people' title='魯肅'>卿</A>欲如何？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“恰才眾人所言，深誤<A HREF='../人物/孫權.html' class='wise-wiki-link user-link-people' title='孫權'>將軍</A>。眾人皆可降<A HREF='../人物/曹操.html' class='wise-wiki-link user-link-people' title='曹操'>曹操</A>，惟<A HREF='../人物/孫權.html' class='wise-wiki-link user-link-people' title='孫權'>將軍</A>不可降<A HREF='../人物/曹操.html' class='wise-wiki-link user-link-people' title='曹操'>曹操</A>。”<A HREF='../人物/孫權.html' class='wise-wiki-link user-link-people' title='孫權'>權</A>曰：“何以言之？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“如<A HREF='../人物/魯肅.html' class='wise-wiki-link user-link-people' title='魯肅'>肅</A>等降<A HREF='../人物/曹操.html' class='wise-wiki-link user-link-people' title='曹操'>操</A>，當以<A HREF='../人物/魯肅.html' class='wise-wiki-link user-link-people' title='魯肅'>肅</A>還鄉黨累官，故不失州郡也；<A HREF='../人物/孫權.html' class='wise-wiki-link user-link-people' title='孫權'>將軍</A>降<A HREF='../人物/曹操.html' class='wise-wiki-link user-link-people' title='曹操'>操</A>，欲安所歸乎？位不過封侯，車不過一乘，騎不過一匹，從不過數人，豈得南面稱孤哉？眾人之意，各自為己，不可聽也。<A HREF='../人物/孫權.html' class='wise-wiki-link user-link-people' title='孫權'>將軍</A>宜早定大計。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>歎曰：“諸人議論，大失孤望。<A HREF='../人物/魯肅.html' class='wise-wiki-link user-link-people' title='魯肅'>子敬</A>開說大計，正與<A HREF='../人物/孫權.html' class='wise-wiki-link user-link-people' title='孫權'>吾</A>見相同。此天以<A HREF='../人物/魯肅.html' class='wise-wiki-link user-link-people' title='魯肅'>子敬</A>賜<A HREF='../人物/孫權.html' class='wise-wiki-link user-link-people' title='孫權'>我</A>也！但<A HREF='../人物/曹操.html' class='wise-wiki-link user-link-people' title='曹操'>操</A>新得<A HREF='../人物/袁紹.html' class='wise-wiki-link user-link-people' title='袁紹'>袁紹</A>之眾，近又得<A HREF='../人物/劉表.html' class='wise-wiki-link user-link-people' title='劉表'>荊州</A>之兵，恐勢大難以抵敵。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>肅</A>至江夏，引<A HREF='../人物/諸葛瑾.html' class='wise-wiki-link user-link-people' title='諸葛瑾'>諸葛瑾</A>之弟<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>在此，<A HREF='../人物/孫權.html' class='wise-wiki-link user-link-people' title='孫權'>主公</A>可問之，便知虛實。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臥龍先生</A>在此乎？”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“現在館驛中安歇。”<A HREF='../人物/孫權.html' class='wise-wiki-link user-link-people' title='孫權'>權</A>曰：“今日天晚，且未相見。來日聚文武於帳下，先教見我江東英俊，然後升堂議事。”</P>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>肅</A>領命而去；次日至館驛中見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，又囑曰：“今見<A HREF='../人物/孫權.html' class='wise-wiki-link user-link-people' title='孫權'>我主</A>，切不可言<A HREF='../人物/曹操.html' class='wise-wiki-link user-link-people' title='曹操'>曹操</A>兵多。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>自見機而變，決不有誤。”<A HREF='../人物/魯肅.html' class='wise-wiki-link user-link-people' title='魯肅'>肅</A>乃引<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>至幕下。早見<A HREF='../人物/張昭.html' class='wise-wiki-link user-link-people' title='張昭'>張昭</A>、<A HREF='../人物/顧雍.html' class='wise-wiki-link user-link-people' title='顧雍'>顧雍</A>等一班文武，二十餘人，峨冠博帶，整衣端坐。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>逐一相見，各問姓名。施禮已畢，坐於客位。 <A HREF='../人物/張昭.html' class='wise-wiki-link user-link-people' title='張昭'>張昭</A>等見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>豐神飄灑，器宇軒昂，料道<A HREF='../人物/諸葛亮.html' class='wise-wiki-link user-link-people' title='諸葛亮'>此人</A>必來游說。 <A HREF='../人物/張昭.html' class='wise-wiki-link user-link-people' title='張昭'>張昭</A>先以言挑之曰：“<A HREF='../人物/張昭.html' class='wise-wiki-link user-link-people' title='張昭'>昭</A>乃江東微末之士，久聞<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>高臥隆中，自比<A HREF='../人物/管仲.html' class='wise-wiki-link user-link-people' title='管仲'>管</A>、<A HREF='../人物/樂毅.html' class='wise-wiki-link user-link-people' title='樂毅'>樂</A>。此語果有之乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>平生小可之比也。”<A HREF='../人物/張昭.html' class='wise-wiki-link user-link-people' title='張昭'>昭</A>曰：“近聞<A HREF='../人物/劉備.html' class='wise-wiki-link user-link-people' title='劉備'>劉豫州</A>三顧<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>於草廬之中，幸得<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>，以為如魚得水，思欲席捲荊、襄。今一旦以屬<A HREF='../人物/曹操.html' class='wise-wiki-link user-link-people' title='曹操'>曹操</A>，未審是何主見？”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自思<A HREF='../人物/張昭.html' class='wise-wiki-link user-link-people' title='張昭'>張昭</A>乃<A HREF='../人物/孫權.html' class='wise-wiki-link user-link-people' title='孫權'>孫權</A>手下第一個謀士，若不先難倒他，如何說得<A HREF='../人物/孫權.html' class='wise-wiki-link user-link-people' title='孫權'>孫權</A>；遂答曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>觀取漢上之地，易如反掌。我主<A HREF='../人物/劉備.html' class='wise-wiki-link user-link-people' title='劉備'>劉豫州</A>躬行仁義，不忍奪<A HREF='../人物/劉表.html' class='wise-wiki-link user-link-people' title='劉表'>同宗</A>之基業，故力辭之。<A HREF='../人物/劉琮.html' class='wise-wiki-link user-link-people' title='劉琮'>劉琮</A>孺子，聽信佞言，暗自投降，致使<A HREF='../人物/曹操.html' class='wise-wiki-link user-link-people' title='曹操'>曹操</A>得以猖獗。今<A HREF='../人物/劉備.html' class='wise-wiki-link user-link-people' title='劉備'>我主</A>屯兵江夏，別有良圖，非等閒可知也。”</P>
<P class=wise-wiki><A HREF='../人物/張昭.html' class='wise-wiki-link user-link-people' title='張昭'>昭</A>曰：“若此，是<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>言行相違也。<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>自比<A HREF='../人物/管仲.html' class='wise-wiki-link user-link-people' title='管仲'>管</A>、<A HREF='../人物/樂毅.html' class='wise-wiki-link user-link-people' title='樂毅'>樂</A>。<A HREF='../人物/管仲.html' class='wise-wiki-link user-link-people' title='管仲'>管仲</A>相<A HREF='../人物/齊桓公.html' class='wise-wiki-link user-link-people' title='齊桓公'>桓公</A>，霸諸侯，一匡天下；<A HREF='../人物/樂毅.html' class='wise-wiki-link user-link-people' title='樂毅'>樂毅</A>扶持微弱之燕，下齊七十餘城；此二人者，真濟世之才也。<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>在草廬之中，但笑傲風月，抱膝危坐；今既從事<A HREF='../人物/劉備.html' class='wise-wiki-link user-link-people' title='劉備'>劉豫州</A>，當為生靈興利除害，剿滅亂賊。且<A HREF='../人物/劉備.html' class='wise-wiki-link user-link-people' title='劉備'>劉豫州</A>未得<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>之時，尚且縱橫寰宇，割據城池；今得<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>，人皆仰望；雖三尺童蒙，亦謂彪虎生翼，將見漢室復興，<A HREF='../人物/曹操.html' class='wise-wiki-link user-link-people' title='曹操'>曹氏</A>即滅矣；朝廷舊臣，山林隱士，無不拭目而待：以為拂高天之雲翳，仰日月之光輝，拯斯民於水火之中，措天下於衽席之上，在此時也。何<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>自歸<A HREF='../人物/劉備.html' class='wise-wiki-link user-link-people' title='劉備'>豫州</A>，<A HREF='../人物/曹操.html' class='wise-wiki-link user-link-people' title='曹操'>曹</A>兵一出，棄甲拋戈，望風而竄；上不能報<A HREF='../人物/劉表.html' class='wise-wiki-link user-link-people' title='劉表'>劉表</A>以安庶民，下不能輔孤子而據疆土；乃棄新野，走樊城，敗當陽，奔夏口，無容身之地？是<A HREF='../人物/劉備.html' class='wise-wiki-link user-link-people' title='劉備'>豫州</A>既得<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>之後，反不如其初也。<A HREF='../人物/管仲.html' class='wise-wiki-link user-link-people' title='管仲'>管仲</A>、<A HREF='../人物/樂毅.html' class='wise-wiki-link user-link-people' title='樂毅'>樂毅</A>，果如是乎？<A HREF='../人物/張昭.html' class='wise-wiki-link user-link-people' title='張昭'>愚</A>直之言，幸勿見怪！”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聽罷，啞然而笑曰：“鵬飛萬里，其志豈群鳥能識哉？譬如人染沈疴，當先用糜粥以飲之，和藥以服之；待其腑臟調和，形體漸安，然後用肉食以補之，猛藥以治之；則病根盡去，人得全生也。若不待氣脈和緩，便投以猛藥厚味，欲求安保，誠為難矣。吾主<A HREF='../人物/劉備.html' class='wise-wiki-link user-link-people' title='劉備'>劉豫州</A>，向日軍敗於汝南，寄跡<A HREF='../人物/劉表.html' class='wise-wiki-link user-link-people' title='劉表'>劉表</A>，兵不滿千，將止<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>、<A HREF='../人物/趙雲.html' class='wise-wiki-link user-link-people' title='趙雲'>趙雲</A>而已；此正如病勢尪羸已極之時也。新野山僻小縣，人民稀少，糧食鮮薄，<A HREF='../人物/劉備.html' class='wise-wiki-link user-link-people' title='劉備'>豫州</A>不過暫藉以容身，豈真將坐守於此耶？夫以甲兵不完，城郭不固，軍不經練，糧不繼日，然而博望燒屯，白河用水，使<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>、<A HREF='../人物/曹仁.html' class='wise-wiki-link user-link-people' title='曹仁'>曹仁</A>輩心驚膽裂。竊謂<A HREF='../人物/管仲.html' class='wise-wiki-link user-link-people' title='管仲'>管仲</A>、<A HREF='../人物/樂毅.html' class='wise-wiki-link user-link-people' title='樂毅'>樂毅</A>之用兵，未必過此。至於<A HREF='../人物/劉琮.html' class='wise-wiki-link user-link-people' title='劉琮'>劉琮</A>降<A HREF='../人物/曹操.html' class='wise-wiki-link user-link-people' title='曹操'>操</A>，<A HREF='../人物/劉備.html' class='wise-wiki-link user-link-people' title='劉備'>豫州</A>實出不知；且又不忍乘亂奪<A HREF='../人物/劉表.html' class='wise-wiki-link user-link-people' title='劉表'>同宗</A>之基業，此真大仁大義也。當陽之敗，<A HREF='../人物/劉備.html' class='wise-wiki-link user-link-people' title='劉備'>豫州</A>見有數十萬赴義之民，扶老攜幼相隨，不忍棄之，日行十里，不思進取江陵，甘與同敗，此亦大仁大義也。寡不敵眾，勝負乃其常事。昔<A HREF='../人物/劉邦.html' class='wise-wiki-link user-link-people' title='劉邦'>高皇</A>數敗於<A HREF='../人物/項羽.html' class='wise-wiki-link user-link-people' title='項羽'>項羽</A>，而垓下一戰成功，此非<A HREF='../人物/韓信.html' class='wise-wiki-link user-link-people' title='韓信'>韓信</A>之良謀乎？夫<A HREF='../人物/韓信.html' class='wise-wiki-link user-link-people' title='韓信'>信</A>久事<A HREF='../人物/劉邦.html' class='wise-wiki-link user-link-people' title='劉邦'>高皇</A>，未嘗累勝。蓋國家大計，社稷安危，是有主謀，非比誇辯之徒，虛譽欺人，──坐議立談，無人可及；臨機應變，百無一能。──誠為天下笑耳！”</P>
<P class=wise-wiki>這一篇言語，說得<A HREF='../人物/張昭.html' class='wise-wiki-link user-link-people' title='張昭'>張昭</A>並無一言回答。座上忽<A HREF='../人物/虞翻.html' class='wise-wiki-link user-link-people' title='虞翻'>一人</A>抗聲問曰：“今<A HREF='../人物/曹操.html' class='wise-wiki-link user-link-people' title='曹操'>曹</A>公兵屯百萬，將列千員，龍驤虎視，平吞江夏，<A HREF='../人物/諸葛亮.html' class='wise-wiki-link user-link-people' title='諸葛亮'>公</A>以為何如？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/虞翻.html' class='wise-wiki-link user-link-people' title='虞翻'>虞翻</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>收<A HREF='../人物/袁紹.html' class='wise-wiki-link user-link-people' title='袁紹'>袁紹</A>蟻聚之兵，劫<A HREF='../人物/劉表.html' class='wise-wiki-link user-link-people' title='劉表'>劉表</A>烏合之眾，雖數百萬不足懼也。”<A HREF='../人物/虞翻.html' class='wise-wiki-link user-link-people' title='虞翻'>虞翻</A>冷笑曰：“軍敗於當陽，計窮於夏口，區區求救於人，而猶言不懼，此真大言欺人也！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>劉豫州</A>以數千仁義之師，安能敵百萬殘暴之眾，退守夏口，所以待時也。今江東兵精糧足，且有長江之險，猶欲使<A HREF='../人物/孫權.html' class='wise-wiki-link user-link-people' title='孫權'>其主</A>屈膝降賊，不顧天下恥笑；由此論之，<A HREF='../人物/劉備.html' class='wise-wiki-link user-link-people' title='劉備'>劉豫州</A>真不懼<A HREF='../人物/曹操.html' class='wise-wiki-link user-link-people' title='曹操'>操賊</A>者矣！”</P>
<P class=wise-wiki><A HREF='../人物/虞翻.html' class='wise-wiki-link user-link-people' title='虞翻'>虞翻</A>不能對。座間又<A HREF='../人物/步騭.html' class='wise-wiki-link user-link-people' title='步騭'>一人</A>問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>欲效<A HREF='../人物/張儀.html' class='wise-wiki-link user-link-people' title='張儀'>儀</A>、<A HREF='../人物/蘇秦.html' class='wise-wiki-link user-link-people' title='蘇秦'>秦</A>之舌，遊說東吳耶？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/步騭.html' class='wise-wiki-link user-link-people' title='步騭'>步騭</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/步騭.html' class='wise-wiki-link user-link-people' title='步騭'>步子山</A>以<A HREF='../人物/蘇秦.html' class='wise-wiki-link user-link-people' title='蘇秦'>蘇秦</A>、<A HREF='../人物/張儀.html' class='wise-wiki-link user-link-people' title='張儀'>張儀</A>為辯士，不知<A HREF='../人物/蘇秦.html' class='wise-wiki-link user-link-people' title='蘇秦'>蘇秦</A>、<A HREF='../人物/張儀.html' class='wise-wiki-link user-link-people' title='張儀'>張儀</A>亦豪傑也。<A HREF='../人物/蘇秦.html' class='wise-wiki-link user-link-people' title='蘇秦'>蘇秦</A>佩六國相卬，<A HREF='../人物/張儀.html' class='wise-wiki-link user-link-people' title='張儀'>張儀</A>兩次相秦，皆有匡扶人國之謀，非比畏強凌弱，懼刀避劍之人也。君等聞<A HREF='../人物/曹操.html' class='wise-wiki-link user-link-people' title='曹操'>曹操</A>虛發詐偽之詞，便畏懼請降，敢笑<A HREF='../人物/蘇秦.html' class='wise-wiki-link user-link-people' title='蘇秦'>蘇秦</A>、<A HREF='../人物/張儀.html' class='wise-wiki-link user-link-people' title='張儀'>張儀</A>乎？”</P>
<P class=wise-wiki><A HREF='../人物/步騭.html' class='wise-wiki-link user-link-people' title='步騭'>步騭</A>默默然無語。忽<A HREF='../人物/薛綜.html' class='wise-wiki-link user-link-people' title='薛綜'>一人</A>問曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>以<A HREF='../人物/曹操.html' class='wise-wiki-link user-link-people' title='曹操'>操</A>何如人也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視其人，乃<A HREF='../人物/薛綜.html' class='wise-wiki-link user-link-people' title='薛綜'>薛綜</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>答曰：“<A HREF='../人物/曹操.html' class='wise-wiki-link user-link-people' title='曹操'>曹操</A>乃漢賊也，又何必問？”<A HREF='../人物/薛綜.html' class='wise-wiki-link user-link-people' title='薛綜'>綜</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>公</A>言差矣。漢歷傳至今，天數將終。今<A HREF='../人物/曹操.html' class='wise-wiki-link user-link-people' title='曹操'>曹公</A>已有天下三分之二，人皆歸心。<A HREF='../人物/劉備.html' class='wise-wiki-link user-link-people' title='劉備'>劉豫州</A>不識天時，強欲與爭，正如以卵擊石，安得不敗乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>厲聲曰：“<A HREF='../人物/薛綜.html' class='wise-wiki-link user-link-people' title='薛綜'>薛敬文</A>安得出此無父無君之言乎！夫人生天地間，以忠孝為立身之本。<A HREF='../人物/薛綜.html' class='wise-wiki-link user-link-people' title='薛綜'>公</A>既為漢臣，則見有不臣之人，當誓共戮之，臣之道也。今<A HREF='../人物/曹操.html' class='wise-wiki-link user-link-people' title='曹操'>曹操</A>祖宗叨食漢祿，不思報效，反懷纂逆之心，天下之所共憤。<A HREF='../人物/薛綜.html' class='wise-wiki-link user-link-people' title='薛綜'>公</A>乃以天數歸之，真無父無君之人也！不足與語！請勿複言！”</P>
<P class=wise-wiki><A HREF='../人物/薛綜.html' class='wise-wiki-link user-link-people' title='薛綜'>薛綜</A>滿面羞慚，不能對答。座上又<A HREF='../人物/陸績.html' class='wise-wiki-link user-link-people' title='陸績'>一人</A>應聲問曰：“<A HREF='../人物/曹操.html' class='wise-wiki-link user-link-people' title='曹操'>曹操</A>雖挾<A HREF='../人物/劉協.html' class='wise-wiki-link user-link-people' title='劉協'>天子</A>以令諸侯，猶是相國<A HREF='../人物/曹參.html' class='wise-wiki-link user-link-people' title='曹參'>曹參</A>之後。<A HREF='../人物/劉備.html' class='wise-wiki-link user-link-people' title='劉備'>劉豫州</A>雖云<A HREF='../人物/劉勝.html' class='wise-wiki-link user-link-people' title='劉勝'>中山靖王</A>苗裔，卻無可稽考，眼見只是織蓆販屨之夫耳，何足與<A HREF='../人物/曹操.html' class='wise-wiki-link user-link-people' title='曹操'>曹操</A>抗衡哉！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/陸績.html' class='wise-wiki-link user-link-people' title='陸績'>陸績</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>笑曰：“<A HREF='../人物/陸績.html' class='wise-wiki-link user-link-people' title='陸績'>公</A>非<A HREF='../人物/袁術.html' class='wise-wiki-link user-link-people' title='袁術'>袁術</A>座間懷橘之<A HREF='../人物/陸績.html' class='wise-wiki-link user-link-people' title='陸績'>陸郎</A>乎？請安坐聽<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>一言。<A HREF='../人物/曹操.html' class='wise-wiki-link user-link-people' title='曹操'>曹操</A>既為<A HREF='../人物/曹參.html' class='wise-wiki-link user-link-people' title='曹參'>曹相國</A>之後，則世為漢臣矣；今乃專權肆橫，欺凌君父，是不惟無君，亦且蔑祖；不惟漢室之亂臣，亦<A HREF='../人物/曹參.html' class='wise-wiki-link user-link-people' title='曹參'>曹氏</A>之賊子也！<A HREF='../人物/劉備.html' class='wise-wiki-link user-link-people' title='劉備'>劉豫州</A>堂堂帝冑，當今<A HREF='../人物/劉協.html' class='wise-wiki-link user-link-people' title='劉協'>皇帝</A>，按譜賜爵，何云無可稽考？且<A HREF='../人物/劉邦.html' class='wise-wiki-link user-link-people' title='劉邦'>高祖</A>起身亭長，而終有天下；織蓆販屨，又何足為辱乎？<A HREF='../人物/陸績.html' class='wise-wiki-link user-link-people' title='陸績'>公</A>小兒之見，不足與高士共語！”</P>
<P class=wise-wiki><A HREF='../人物/陸績.html' class='wise-wiki-link user-link-people' title='陸績'>陸績</A>語塞。 <A HREF='../人物/嚴畯.html' class='wise-wiki-link user-link-people' title='嚴畯'>座上一人</A>忽曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>所言，皆強詞奪理，均非正論，不必再言。且請問<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>治何經典？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/嚴畯.html' class='wise-wiki-link user-link-people' title='嚴畯'>嚴畯</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“尋章摘句，世之腐儒也，何能興邦立事？且古<A HREF='../人物/耕莘.html' class='wise-wiki-link user-link-people' title='耕莘'>耕莘</A>、<A HREF='../人物/伊尹.html' class='wise-wiki-link user-link-people' title='伊尹'>伊尹</A>、<A HREF='../人物/釣渭.html' class='wise-wiki-link user-link-people' title='釣渭'>釣渭</A>、<A HREF='../人物/姜子牙.html' class='wise-wiki-link user-link-people' title='姜子牙'>子牙</A>、<A HREF='../人物/張良.html' class='wise-wiki-link user-link-people' title='張良'>張良</A>、<A HREF='../人物/陳平.html' class='wise-wiki-link user-link-people' title='陳平'>陳平</A>之流，<A HREF='../人物/鄧禹.html' class='wise-wiki-link user-link-people' title='鄧禹'>鄧禹</A>、<A HREF='../人物/耿弇.html' class='wise-wiki-link user-link-people' title='耿弇'>耿弇</A>之輩，皆有匡扶宇宙之才，未審其生平治何經典。豈亦效書生區區於筆硯之間，數黑論黃，舞文弄墨而已乎？”</P>
<P class=wise-wiki><A HREF='../人物/嚴畯.html' class='wise-wiki-link user-link-people' title='嚴畯'>嚴畯</A>低頭喪氣而不能對。忽又<A HREF='../人物/程秉.html' class='wise-wiki-link user-link-people' title='程秉'>一人</A>大聲曰：“<A HREF='../人物/諸葛亮.html' class='wise-wiki-link user-link-people' title='諸葛亮'>公</A>好為大言，未必真有實學，恐適為儒者所笑耳。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視其人，乃汝南<A HREF='../人物/程秉.html' class='wise-wiki-link user-link-people' title='程秉'>程德樞</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>答曰：“儒有君子小人之別。君子之儒，忠君愛國，守正惡邪，務使澤及當時，名留後世。若夫小人之儒，惟務雕蟲，專工翰墨，青春作賦，皓首窮經；筆下雖有千言，胸中實無一策；且如揚雄以文章名世，而屈身事莽，不免投閣而死，此所謂小人之儒也；雖日賦萬言，亦何取哉！”</P>
<P class=wise-wiki><A HREF='../人物/程秉.html' class='wise-wiki-link user-link-people' title='程秉'>程德樞</A>不能對。眾人見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>對答如流，盡皆失色。時座上<A HREF='../人物/張溫.html' class='wise-wiki-link user-link-people' title='張溫'>張溫</A>、<A HREF='../人物/駱統.html' class='wise-wiki-link user-link-people' title='駱統'>駱統</A>二人，又欲問難。忽<A HREF='../人物/黃蓋.html' class='wise-wiki-link user-link-people' title='黃蓋'>一人</A>自外而入，厲聲言曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃當世奇才，君等以唇舌相難，非敬客之禮也。<A HREF='../人物/曹操.html' class='wise-wiki-link user-link-people' title='曹操'>曹操</A>大軍臨境，不思退敵之策，乃徒斗口耶！”</P>
<P class=wise-wiki>眾視<A HREF='../人物/黃蓋.html' class='wise-wiki-link user-link-people' title='黃蓋'>其人</A>，乃零陵人，<A HREF='../人物/黃蓋.html' class='wise-wiki-link user-link-people' title='黃蓋'>姓黃，名蓋，字公覆</A>，現為東吳糧官。當時<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>謂<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/黃蓋.html' class='wise-wiki-link user-link-people' title='黃蓋'>愚</A>聞多言獲利，不如默而無言。何不將金石之論為<A HREF='../人物/孫權.html' class='wise-wiki-link user-link-people' title='孫權'>我主</A>言之，乃與眾人辯論也？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“諸君不知世務，互相問難，不容不答耳。”</P>
<P class=wise-wiki>於是<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>與<A HREF='../人物/魯肅.html' class='wise-wiki-link user-link-people' title='魯肅'>魯肅</A>引<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入；至中門，正遇<A HREF='../人物/諸葛瑾.html' class='wise-wiki-link user-link-people' title='諸葛瑾'>諸葛瑾</A>，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>施禮。 <A HREF='../人物/諸葛瑾.html' class='wise-wiki-link user-link-people' title='諸葛瑾'>瑾</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>賢弟</A>既到江東，如何不來見<A HREF='../人物/諸葛瑾.html' class='wise-wiki-link user-link-people' title='諸葛瑾'>我</A>？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>弟</A>既事<A HREF='../人物/劉備.html' class='wise-wiki-link user-link-people' title='劉備'>豫州</A>，理宜先公後私，公事未畢，不敢及私。望<A HREF='../人物/諸葛瑾.html' class='wise-wiki-link user-link-people' title='諸葛瑾'>兄</A>見諒。”<A HREF='../人物/諸葛瑾.html' class='wise-wiki-link user-link-people' title='諸葛瑾'>瑾</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>賢弟</A>見過<A HREF='../人物/孫權.html' class='wise-wiki-link user-link-people' title='孫權'>吳侯</A>，卻來敘話。”說罷自去。</P>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>魯肅</A>曰：“適間所囑，不可有誤。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>點頭應諾。引至堂上，<A HREF='../人物/孫權.html' class='wise-wiki-link user-link-people' title='孫權'>孫權</A>降階而迎，優禮相待。施禮畢，賜<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>坐。眾文武分兩行而立。 <A HREF='../人物/魯肅.html' class='wise-wiki-link user-link-people' title='魯肅'>魯肅</A>立於<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之側，只看<A HREF='../人物/諸葛亮.html' class='wise-wiki-link user-link-people' title='諸葛亮'>他</A>講話。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>致<A HREF='../人物/劉備.html' class='wise-wiki-link user-link-people' title='劉備'>玄德</A>之意畢，偷眼看<A HREF='../人物/孫權.html' class='wise-wiki-link user-link-people' title='孫權'>孫權</A>：碧眼紫須，堂堂儀表。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>暗思：“<A HREF='../人物/孫權.html' class='wise-wiki-link user-link-people' title='孫權'>此人</A>相貌非常，只可激，不可說。等他問時，用言激之便了。”</P>
<P class=wise-wiki>獻茶已畢，<A HREF='../人物/孫權.html' class='wise-wiki-link user-link-people' title='孫權'>孫權</A>曰：“多聞<A HREF='../人物/魯肅.html' class='wise-wiki-link user-link-people' title='魯肅'>魯子敬</A>談<A HREF='../人物/諸葛亮.html' class='wise-wiki-link user-link-people' title='諸葛亮'>足下</A>之才，今幸得相見，敢求教益。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“不才無學，有辱明問。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>足下</A>近在新野，佐<A HREF='../人物/劉備.html' class='wise-wiki-link user-link-people' title='劉備'>劉豫州</A>與<A HREF='../人物/曹操.html' class='wise-wiki-link user-link-people' title='曹操'>曹操</A>決戰，必深知彼軍虛實。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>劉豫州</A>兵微將寡，更兼新野城小無糧，安能與<A HREF='../人物/曹操.html' class='wise-wiki-link user-link-people' title='曹操'>曹操</A>相持？”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/曹操.html' class='wise-wiki-link user-link-people' title='曹操'>曹</A>兵共有多少？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“馬步水軍，約有一百餘萬。”<A HREF='../人物/孫權.html' class='wise-wiki-link user-link-people' title='孫權'>權</A>曰：“莫非詐乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“非詐也。<A HREF='../人物/曹操.html' class='wise-wiki-link user-link-people' title='曹操'>曹操</A>就兗州已有青州軍二十萬；平了<A HREF='../人物/袁紹.html' class='wise-wiki-link user-link-people' title='袁紹'>袁紹</A>，又得五六十萬；中原新招之兵三四十萬；今又得<A HREF='../人物/劉表.html' class='wise-wiki-link user-link-people' title='劉表'>荊州之軍</A>二三十萬：以此計之，不下一百五十萬。<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>以百萬言之，恐驚江東之士也。”</P>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>魯肅</A>在旁，聞言失色，以目視<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>；<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>只做不見，<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>部下戰將，還有多少？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“足智多謀之士，能征慣戰之將，何止一二千人！”<A HREF='../人物/孫權.html' class='wise-wiki-link user-link-people' title='孫權'>權</A>曰：“今<A HREF='../人物/曹操.html' class='wise-wiki-link user-link-people' title='曹操'>曹操</A>平了荊楚，復有遠圖乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“即今沿江下寨，準備戰船，不欲圖江東，待取何地？”<A HREF='../人物/孫權.html' class='wise-wiki-link user-link-people' title='孫權'>權</A>曰：“若<A HREF='../人物/曹操.html' class='wise-wiki-link user-link-people' title='曹操'>彼</A>有吞併之意，戰與不戰，請<A HREF='../人物/諸葛亮.html' class='wise-wiki-link user-link-people' title='諸葛亮'>足下</A>為<A HREF='../人物/孫權.html' class='wise-wiki-link user-link-people' title='孫權'>我</A>一決。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>有一言，但恐<A HREF='../人物/孫權.html' class='wise-wiki-link user-link-people' title='孫權'>將軍</A>不肯聽從。”<A HREF='../人物/孫權.html' class='wise-wiki-link user-link-people' title='孫權'>權</A>曰：“願聞高論。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“向者宇內大亂，故<A HREF='../人物/孫權.html' class='wise-wiki-link user-link-people' title='孫權'>將軍</A>起江東，<A HREF='../人物/劉備.html' class='wise-wiki-link user-link-people' title='劉備'>劉豫州</A>收眾漢南，與<A HREF='../人物/曹操.html' class='wise-wiki-link user-link-people' title='曹操'>曹操</A>並爭天下。今<A HREF='../人物/曹操.html' class='wise-wiki-link user-link-people' title='曹操'>操</A>芟除大難，略已平矣；近又新破<A HREF='../人物/劉表.html' class='wise-wiki-link user-link-people' title='劉表'>荊州</A>，威震海內；縱有英雄，無用武之地：故<A HREF='../人物/劉備.html' class='wise-wiki-link user-link-people' title='劉備'>豫州</A>遁逃至此。願<A HREF='../人物/孫權.html' class='wise-wiki-link user-link-people' title='孫權'>將軍</A>量力而處之。若能以吳越之眾，與中國抗衡，不如早與之絕；若其不能，何不從眾謀士之論，按兵束甲，北面而事之？”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>未及答。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>又曰：“<A HREF='../人物/孫權.html' class='wise-wiki-link user-link-people' title='孫權'>將軍</A>外托服從之名，內懷疑貳之見，事急而不斷，禍至無日矣。”<A HREF='../人物/孫權.html' class='wise-wiki-link user-link-people' title='孫權'>權</A>曰：“誠如<A HREF='../人物/諸葛亮.html' class='wise-wiki-link user-link-people' title='諸葛亮'>君</A>言，<A HREF='../人物/劉備.html' class='wise-wiki-link user-link-people' title='劉備'>劉豫州</A>何不降<A HREF='../人物/曹操.html' class='wise-wiki-link user-link-people' title='曹操'>操</A>？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“昔<A HREF='../人物/田橫.html' class='wise-wiki-link user-link-people' title='田橫'>田橫</A>齊之壯士耳，猶守義不辱，況<A HREF='../人物/劉備.html' class='wise-wiki-link user-link-people' title='劉備'>劉豫州</A>王室之冑，英才蓋世，眾士仰慕？事之不濟，此乃天也，又安能屈處人下乎？”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>聽了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>此言，不覺勃然變色，拂衣而起，退入後堂。眾皆哂笑而散。 <A HREF='../人物/魯肅.html' class='wise-wiki-link user-link-people' title='魯肅'>魯肅</A>責<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>何故出此言？幸是<A HREF='../人物/孫權.html' class='wise-wiki-link user-link-people' title='孫權'>吾主</A>寬洪大度，不即面責。<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>之言，藐視<A HREF='../人物/孫權.html' class='wise-wiki-link user-link-people' title='孫權'>吾主</A>甚矣。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>仰面笑曰：“何如此不能容物耶？<A HREF='../人物/諸葛亮.html' class='wise-wiki-link user-link-people' title='諸葛亮'>我</A>自有破<A HREF='../人物/曹操.html' class='wise-wiki-link user-link-people' title='曹操'>曹</A>之計，<A HREF='../人物/孫權.html' class='wise-wiki-link user-link-people' title='孫權'>彼</A>不問<A HREF='../人物/諸葛亮.html' class='wise-wiki-link user-link-people' title='諸葛亮'>我</A>，<A HREF='../人物/諸葛亮.html' class='wise-wiki-link user-link-people' title='諸葛亮'>我</A>故不言。”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“果有良策，<A HREF='../人物/魯肅.html' class='wise-wiki-link user-link-people' title='魯肅'>肅</A>當請<A HREF='../人物/孫權.html' class='wise-wiki-link user-link-people' title='孫權'>主公</A>求教。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>視<A HREF='../人物/曹操.html' class='wise-wiki-link user-link-people' title='曹操'>曹操</A>百萬之眾，如群蟻耳！但<A HREF='../人物/諸葛亮.html' class='wise-wiki-link user-link-people' title='諸葛亮'>我</A>一舉手，則皆為虀粉矣！”</P>
<P class=wise-wiki><A HREF='../人物/魯肅.html' class='wise-wiki-link user-link-people' title='魯肅'>肅</A>聞言，便入後堂，見<A HREF='../人物/孫權.html' class='wise-wiki-link user-link-people' title='孫權'>孫權</A>。 <A HREF='../人物/孫權.html' class='wise-wiki-link user-link-people' title='孫權'>權</A>怒氣未息，顧謂<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>欺<A HREF='../人物/孫權.html' class='wise-wiki-link user-link-people' title='孫權'>吾</A>太甚！”<A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/魯肅.html' class='wise-wiki-link user-link-people' title='魯肅'>臣</A>亦以此責<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>反笑<A HREF='../人物/孫權.html' class='wise-wiki-link user-link-people' title='孫權'>主公</A>不能容物，破<A HREF='../人物/曹操.html' class='wise-wiki-link user-link-people' title='曹操'>曹</A>之策，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>不肯輕言。<A HREF='../人物/孫權.html' class='wise-wiki-link user-link-people' title='孫權'>主公</A>何不求之？”<A HREF='../人物/孫權.html' class='wise-wiki-link user-link-people' title='孫權'>權</A>回嗔作喜曰：“原來<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>有良謀，故以言詞激<A HREF='../人物/孫權.html' class='wise-wiki-link user-link-people' title='孫權'>我</A>。<A HREF='../人物/孫權.html' class='wise-wiki-link user-link-people' title='孫權'>我</A>一時淺見，幾誤大事。”便同<A HREF='../人物/魯肅.html' class='wise-wiki-link user-link-people' title='魯肅'>魯肅</A>重複出堂，再請<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>敘話。 <A HREF='../人物/孫權.html' class='wise-wiki-link user-link-people' title='孫權'>權</A>見<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，謝曰：“適來冒瀆清嚴，幸勿見罪。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>亦謝曰：“<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>言語冒犯，望乞恕罪。”<A HREF='../人物/孫權.html' class='wise-wiki-link user-link-people' title='孫權'>權</A>邀<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>入後堂，置酒相待。</P>
<P class=wise-wiki>數巡之後，<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/曹操.html' class='wise-wiki-link user-link-people' title='曹操'>曹操</A>平生所惡者，<A HREF='../人物/呂布.html' class='wise-wiki-link user-link-people' title='呂布'>呂布</A>、<A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/袁紹.html' class='wise-wiki-link user-link-people' title='袁紹'>袁紹</A>、<A HREF='../人物/袁術.html' class='wise-wiki-link user-link-people' title='袁術'>袁術</A>、<A HREF='../人物/劉備.html' class='wise-wiki-link user-link-people' title='劉備'>豫州</A>與<A HREF='../人物/孫權.html' class='wise-wiki-link user-link-people' title='孫權'>孤</A>耳。今數雄已滅，獨<A HREF='../人物/劉備.html' class='wise-wiki-link user-link-people' title='劉備'>豫州</A>與<A HREF='../人物/孫權.html' class='wise-wiki-link user-link-people' title='孫權'>孤</A>尚存。<A HREF='../人物/孫權.html' class='wise-wiki-link user-link-people' title='孫權'>孤</A>不能以全吳之地，受制於人。<A HREF='../人物/孫權.html' class='wise-wiki-link user-link-people' title='孫權'>吾</A>計決矣。非<A HREF='../人物/劉備.html' class='wise-wiki-link user-link-people' title='劉備'>劉豫州</A>莫與當<A HREF='../人物/曹操.html' class='wise-wiki-link user-link-people' title='曹操'>曹操</A>者。然<A HREF='../人物/劉備.html' class='wise-wiki-link user-link-people' title='劉備'>豫州</A>新敗之後，安能抗此難乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>豫州</A>雖新敗，然<A HREF='../人物/關羽.html' class='wise-wiki-link user-link-people' title='關羽'>關雲長</A>猶率精兵萬人；<A HREF='../人物/劉琦.html' class='wise-wiki-link user-link-people' title='劉琦'>劉琦</A>領江夏戰士，亦不下萬人。<A HREF='../人物/曹操.html' class='wise-wiki-link user-link-people' title='曹操'>曹操</A>之眾，遠來疲憊；近追<A HREF='../人物/劉備.html' class='wise-wiki-link user-link-people' title='劉備'>豫州</A>，輕騎一日夜行三百里。此所謂“強弩之末，勢不能穿魯縞”者也。且北方之人，不習水戰。荊州士民附<A HREF='../人物/曹操.html' class='wise-wiki-link user-link-people' title='曹操'>操</A>者，迫於勢耳，非本心也。今<A HREF='../人物/孫權.html' class='wise-wiki-link user-link-people' title='孫權'>將軍</A>誠能與<A HREF='../人物/劉備.html' class='wise-wiki-link user-link-people' title='劉備'>豫州</A>協力同心，破<A HREF='../人物/曹操.html' class='wise-wiki-link user-link-people' title='曹操'>曹</A>軍必矣。<A HREF='../人物/曹操.html' class='wise-wiki-link user-link-people' title='曹操'>操</A>軍破必北還，則荊吳之勢強，而鼎足之形成矣。成敗之機，在於今日。惟<A HREF='../人物/孫權.html' class='wise-wiki-link user-link-people' title='孫權'>將軍</A>裁之。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>權</A>大悅曰：“<A HREF='../人物/諸葛亮.html' class='wise-wiki-link user-link-people' title='諸葛亮'>先生</A>之言，頓開茅塞。<A HREF='../人物/孫權.html' class='wise-wiki-link user-link-people' title='孫權'>吾</A>意已決，更無他疑。即日商議起兵，共滅<A HREF='../人物/曹操.html' class='wise-wiki-link user-link-people' title='曹操'>曹操</A>。”遂令<A HREF='../人物/魯肅.html' class='wise-wiki-link user-link-people' title='魯肅'>魯肅</A>將此意傳諭文武官員，就送<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>於館驛安歇。</P>
<P class=wise-wiki><A HREF='../人物/張昭.html' class='wise-wiki-link user-link-people' title='張昭'>張昭</A>知<A HREF='../人物/孫權.html' class='wise-wiki-link user-link-people' title='孫權'>孫權</A>欲興兵，遂與眾議曰：“中了<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>之計也！”急入見<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/張昭.html' class='wise-wiki-link user-link-people' title='張昭'>昭</A>等聞<A HREF='../人物/孫權.html' class='wise-wiki-link user-link-people' title='孫權'>主公</A>將興兵與<A HREF='../人物/曹操.html' class='wise-wiki-link user-link-people' title='曹操'>曹操</A>爭鋒。<A HREF='../人物/孫權.html' class='wise-wiki-link user-link-people' title='孫權'>主公</A>自思比<A HREF='../人物/袁紹.html' class='wise-wiki-link user-link-people' title='袁紹'>袁紹</A>若何？<A HREF='../人物/曹操.html' class='wise-wiki-link user-link-people' title='曹操'>曹操</A>向日兵微將寡，尚能一鼓克<A HREF='../人物/袁紹.html' class='wise-wiki-link user-link-people' title='袁紹'>袁紹</A>，何況今日擁百萬之眾南征，豈可輕敵？若聽<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>之言，妄動甲兵，此所謂負薪救火也。”<A HREF='../人物/孫權.html' class='wise-wiki-link user-link-people' title='孫權'>孫權</A>只低頭不語。 <A HREF='../人物/顧雍.html' class='wise-wiki-link user-link-people' title='顧雍'>顧雍</A>曰：“<A HREF='../人物/劉備.html' class='wise-wiki-link user-link-people' title='劉備'>劉備</A>因為<A HREF='../人物/曹操.html' class='wise-wiki-link user-link-people' title='曹操'>曹操</A>所敗，故欲借我江東之兵以拒之，<A HREF='../人物/孫權.html' class='wise-wiki-link user-link-people' title='孫權'>主公</A>奈何為其所用乎？願聽<A HREF='../人物/張昭.html' class='wise-wiki-link user-link-people' title='張昭'>子佈</A>之言。”</P>
<P class=wise-wiki><A HREF='../人物/孫權.html' class='wise-wiki-link user-link-people' title='孫權'>孫權</A>沈吟未決。 <A HREF='../人物/張昭.html' class='wise-wiki-link user-link-people' title='張昭'>張昭</A>等出，<A HREF='../人物/魯肅.html' class='wise-wiki-link user-link-people' title='魯肅'>魯肅</A>入見曰：“適<A HREF='../人物/張昭.html' class='wise-wiki-link user-link-people' title='張昭'>張子佈</A>等，又勸<A HREF='../人物/孫權.html' class='wise-wiki-link user-link-people' title='孫權'>主公</A>休動兵，力主降議，此皆全軀保妻子之臣，為自謀之計耳。願<A HREF='../人物/孫權.html' class='wise-wiki-link user-link-people' title='孫權'>主公</A>勿聽也。”<A HREF='../人物/孫權.html' class='wise-wiki-link user-link-people' title='孫權'>孫權</A>尚在沈吟。 <A HREF='../人物/魯肅.html' class='wise-wiki-link user-link-people' title='魯肅'>肅</A>曰：“<A HREF='../人物/孫權.html' class='wise-wiki-link user-link-people' title='孫權'>主公</A>若遲疑，必為眾人誤矣。”<A HREF='../人物/孫權.html' class='wise-wiki-link user-link-people' title='孫權'>權</A>曰：“<A HREF='../人物/魯肅.html' class='wise-wiki-link user-link-people' title='魯肅'>卿</A>且暫退，容<A HREF='../人物/孫權.html' class='wise-wiki-link user-link-people' title='孫權'>我</A>三思。”<A HREF='../人物/魯肅.html' class='wise-wiki-link user-link-people' title='魯肅'>肅</A>乃退出。時武將或有要戰的，文官都是要降的，議論紛紛不一。</P>
<P class=wise-wiki>且說<A HREF='../人物/孫權.html' class='wise-wiki-link user-link-people' title='孫權'>孫權</A>退入內宅，寢食不安，猶豫不決。 <A HREF='../人物/吳國太.html' class='wise-wiki-link user-link-people' title='吳國太'>吳國太</A>見權如此，問曰：“何事在心，寢食俱廢？”<A HREF='../人物/孫權.html' class='wise-wiki-link user-link-people' title='孫權'>權</A>曰：“今<A HREF='../人物/曹操.html' class='wise-wiki-link user-link-people' title='曹操'>曹操</A>屯兵於江漢，有下江南之意。問諸文武，或欲降者，或欲戰者。欲待戰來，恐寡不敵眾；欲待降來，又恐<A HREF='../人物/曹操.html' class='wise-wiki-link user-link-people' title='曹操'>曹操</A>不容：因此猶豫不決。”<A HREF='../人物/吳國太.html' class='wise-wiki-link user-link-people' title='吳國太'>吳國太</A>曰：“<A HREF='../人物/孫權.html' class='wise-wiki-link user-link-people' title='孫權'>汝</A>何不記<A HREF='../人物/吳太夫人.html' class='wise-wiki-link user-link-people' title='吳太夫人'>吾姐</A>臨終之語乎？”<A HREF='../人物/孫權.html' class='wise-wiki-link user-link-people' title='孫權'>孫權</A>如醉方醒，似夢初覺，想出這句話來。正是：</P>
<DIV class='wise-wiki-p user-poem'><P class='wise-wiki user-poem'>追思國母臨終語，</P>
<P class='wise-wiki user-poem'>引得周郎立戰功。</P></DIV>
<P class=wise-wiki>畢竟說著甚的，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='042.html' class='navigator'>上一頁</A></SPAN> <SPAN class='navigator'><A HREF='044.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01416秒。</DIV></BODY>
</HTML>