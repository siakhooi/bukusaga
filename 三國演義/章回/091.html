<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第九十一回　祭瀘水漢相班師　伐中原武侯上表 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='090.html' class='navigator'>上一頁</A></SPAN> <SPAN class='navigator'><A HREF='092.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第九十一回　祭瀘水漢相班師　伐中原武侯上表</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%AB%B8%E8%91%9B%E4%BA%AE%E5%8D%97%E5%BE%81' class='wise-wiki-external-link user-external-link-wikipedia' title='維基：諸葛亮南征'>維基：諸葛亮南征</A>
<LI><A HREF='http://zh.wikipedia.org/wiki/%E8%AF%B8%E8%91%9B%E4%BA%AE%E5%8C%97%E4%BC%90' class='wise-wiki-external-link user-external-link-wikipedia' title='維基：諸葛亮北伐'>維基：諸葛亮北伐</A>
</UL></DIV></FIELDSET>


<P class=wise-wiki>卻說<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>班師回國，<A HREF='../人物/孟獲.html' class='wise-wiki-link user-link-people' title='孟獲'>孟獲</A>率引大小洞主酋長及諸部落，羅拜相送。前軍至瀘水，時值九月秋天，忽然陰雲布合，狂風驟起，兵不能渡，回報<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>遂問<A HREF='../人物/孟獲.html' class='wise-wiki-link user-link-people' title='孟獲'>孟獲</A>，<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“此水原有猖神作禍，往來者必須祭之。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“用何物祭享？”<A HREF='../人物/孟獲.html' class='wise-wiki-link user-link-people' title='孟獲'>獲</A>曰：“舊時國中因猖神作禍，用七七四十九顆人頭並黑牛白羊祭之，自然風恬浪靜，更兼連年豐稔。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“吾今事已平定，安可妄殺一人？”遂自到瀘水岸邊觀看。果見陰風大起，波濤洶湧，人馬皆驚。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>甚疑，即尋土人問之。土人告說：“自<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>經過之後，夜夜只聞得水邊鬼哭神號。自黃昏直至天曉，哭聲不絕。瘴煙之內，陰鬼無數。因此作禍，無人敢渡。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“此乃我之罪愆也。前者<A HREF='../人物/馬岱.html' class='wise-wiki-link user-link-people' title='馬岱'>馬岱</A>引蜀兵千餘，皆死於水中；更兼殺死南人，盡棄此處。狂魂怨鬼，不能解釋，以致如此。吾今晚當親自往祭。”土人曰：“須依舊例，殺四十九顆人頭為祭，則怨鬼自散也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“本為人死而成怨鬼，豈可又殺生人耶？吾自有主意。”喚行廚宰殺牛馬；和麵為劑，塑成人頭，內以牛羊等肉代之，名曰“饅頭”。當夜於瀘水岸上設香案，鋪祭物，列燈四十九盞，揚幡招魂；將饅頭等物，陳設於地。三更時分，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>金冠鶴氅，親自臨祭，令<A HREF='../人物/董厥.html' class='wise-wiki-link user-link-people' title='董厥'>董厥</A>讀祭文。其文曰：</P>
<DIV class='wise-wiki-p user-letter'><P class='wise-wiki user-letter'>維大漢建興三年秋九月一日，武鄉侯、領益州牧、丞相<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>，謹陳祭儀，享於故歿王事蜀中將校及南人亡者陰魂曰：</P>
<P class='wise-wiki user-letter'>我大漢<A HREF='../人物/劉禪.html' class='wise-wiki-link user-link-people' title='劉禪'>皇帝</A>，威勝五霸，明繼三王。昨自遠方侵境，異俗起兵；縱蠆尾以興妖，盜狼心而逞亂。我奉王命，問罪遐荒；大舉貔貅，悉除螻蟻；雄軍雲集，狂寇冰消；才聞破竹之聲，便是失猿之勢。</P>
<P class='wise-wiki user-letter'>但士卒兒郎，盡是九州豪傑；官僚將校，皆為四海英雄。習武從戎，投明事主，莫不同申三令，共展七擒；齊堅奉國之誠，並效忠君之志。何期汝等偶失兵機，緣落奸計：或為流矢所中，魂掩泉台；或為刀劍所傷，魄歸長夜。生則有勇，死則成名。</P>
<P class='wise-wiki user-letter'>今凱歌欲還，獻俘將及。汝等英靈尚在，祈禱必聞。隨我旌旗，逐我部曲，同回上國，各認本鄉，受骨肉之蒸嘗，領家人之祭祀；莫作他鄉之鬼，徒為異域之魂。我當奏之<A HREF='../人物/劉禪.html' class='wise-wiki-link user-link-people' title='劉禪'>天子</A>，使汝等各家盡沾恩露，年給衣糧，月賜廩祿。用茲酬答，以慰汝心。</P>
<P class='wise-wiki user-letter'>至於本境土神，南方亡鬼，血食有常，憑依不遠。生者既凜天威，死者亦歸王化。想宜寧帖，毋致號啕。</P>
<P class='wise-wiki user-letter'>聊表丹誠，敬陳祭祀。嗚呼，哀哉！伏惟尚饗！</P></DIV>
<P class=wise-wiki>讀畢祭文，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>放聲大哭，極其痛切，情動三軍，無不下淚。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>等眾，盡皆哭泣。只見愁雲怨霧之中，隱隱有數千鬼魂，皆隨風而散。於是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>令左右將祭物盡棄於瀘水之中。</P>
<P class=wise-wiki>次日，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>引大軍俱到瀘水南岸，但見雲收霧散，風靜浪平。蜀兵安然盡渡瀘水，果然“鞭敲金鐙響，人唱凱歌還”。行到永昌，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>留<A HREF='../人物/王伉.html' class='wise-wiki-link user-link-people' title='王伉'>王伉</A>、<A HREF='../人物/呂凱.html' class='wise-wiki-link user-link-people' title='呂凱'>呂凱</A>守四郡；發付<A HREF='../人物/孟獲.html' class='wise-wiki-link user-link-people' title='孟獲'>孟獲</A>領眾自回，囑其勤政馭下，善撫居民，勿失農務。 <A HREF='../人物/孟獲.html' class='wise-wiki-link user-link-people' title='孟獲'>孟獲</A>涕泣拜別而去。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>自引大軍回成都。 <A HREF='../人物/劉禪.html' class='wise-wiki-link user-link-people' title='劉禪'>後主</A>排鑾駕出郭三十里迎接，下輦立於道傍，以侯<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>慌下車，伏道而言曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>不能速平南方，使<A HREF='../人物/劉禪.html' class='wise-wiki-link user-link-people' title='劉禪'>主上</A>懷憂，臣之罪也。”<A HREF='../人物/劉禪.html' class='wise-wiki-link user-link-people' title='劉禪'>後主</A>扶起<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，並車而回，設太平筵會，重賞三軍。自此遠邦進貢來朝者二百餘處。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>奏准<A HREF='../人物/劉禪.html' class='wise-wiki-link user-link-people' title='劉禪'>後主</A>，將歿於王事者之家，一一優恤。人心歡悅，朝野清平。</P>
<P class=wise-wiki>卻說魏主<A HREF='../人物/曹丕.html' class='wise-wiki-link user-link-people' title='曹丕'>曹丕</A>，在位七年，即蜀漢建興四年也。 <A HREF='../人物/曹丕.html' class='wise-wiki-link user-link-people' title='曹丕'>丕</A>先納夫人<A HREF='../人物/甄夫人.html' class='wise-wiki-link user-link-people' title='甄夫人'>甄氏</A>，即<A HREF='../人物/袁紹.html' class='wise-wiki-link user-link-people' title='袁紹'>袁紹</A>次子<A HREF='../人物/袁熙.html' class='wise-wiki-link user-link-people' title='袁熙'>袁熙</A>之婦，前<A HREF='033.html' class='wise-wiki-link user-link-chapter' title='第三十三回　曹丕乘亂納甄氏　郭嘉遺計定遼東'>破鄴城時所得</A>。後生一子，<A HREF='../人物/曹叡.html' class='wise-wiki-link user-link-people' title='曹叡'>名睿，字元仲</A>，自幼聰明，<A HREF='../人物/曹丕.html' class='wise-wiki-link user-link-people' title='曹丕'>丕</A>甚愛之。後<A HREF='../人物/曹丕.html' class='wise-wiki-link user-link-people' title='曹丕'>丕</A>又納安平廣宗人<A HREF='../人物/郭永.html' class='wise-wiki-link user-link-people' title='郭永'>郭永</A>之<A HREF='../人物/郭女王.html' class='wise-wiki-link user-link-people' title='郭女王'>女</A>為貴妃，甚有顏色。 <A HREF='../人物/郭永.html' class='wise-wiki-link user-link-people' title='郭永'>其父</A>嘗曰：“<A HREF='../人物/郭女王.html' class='wise-wiki-link user-link-people' title='郭女王'>吾女</A>乃女中之王也。”故號為“<A HREF='../人物/郭女王.html' class='wise-wiki-link user-link-people' title='郭女王'>女王</A>”。自<A HREF='../人物/曹丕.html' class='wise-wiki-link user-link-people' title='曹丕'>丕</A>納為<A HREF='../人物/郭女王.html' class='wise-wiki-link user-link-people' title='郭女王'>貴妃</A>，因<A HREF='../人物/甄夫人.html' class='wise-wiki-link user-link-people' title='甄夫人'>甄夫人</A>失寵，<A HREF='../人物/郭女王.html' class='wise-wiki-link user-link-people' title='郭女王'>郭貴妃</A>欲謀為後，卻與幸臣<A HREF='../人物/張韜.html' class='wise-wiki-link user-link-people' title='張韜'>張韜</A>商議。</P>
<P class=wise-wiki>時<A HREF='../人物/曹丕.html' class='wise-wiki-link user-link-people' title='曹丕'>丕</A>有疾，<A HREF='../人物/張韜.html' class='wise-wiki-link user-link-people' title='張韜'>韜</A>乃詐稱於<A HREF='../人物/甄夫人.html' class='wise-wiki-link user-link-people' title='甄夫人'>甄夫人</A>宮中掘得桐木偶人，上書天子年月日時，為魘鎮之事。 <A HREF='../人物/曹丕.html' class='wise-wiki-link user-link-people' title='曹丕'>丕</A>大怒，遂將<A HREF='../人物/甄夫人.html' class='wise-wiki-link user-link-people' title='甄夫人'>甄夫人</A>賜死，立<A HREF='../人物/郭女王.html' class='wise-wiki-link user-link-people' title='郭女王'>郭貴妃</A>為後。因無出，養<A HREF='../人物/曹叡.html' class='wise-wiki-link user-link-people' title='曹叡'>曹叡</A>為己子。雖甚愛之，不立為嗣。 <A HREF='../人物/曹叡.html' class='wise-wiki-link user-link-people' title='曹叡'>睿</A>年至十五歲，弓馬熟嫻。</P>
<P class=wise-wiki>當年春二月，<A HREF='../人物/曹丕.html' class='wise-wiki-link user-link-people' title='曹丕'>丕</A>帶<A HREF='../人物/曹叡.html' class='wise-wiki-link user-link-people' title='曹叡'>睿</A>出獵。行於山塢之間，趕出子母二鹿，<A HREF='../人物/曹丕.html' class='wise-wiki-link user-link-people' title='曹丕'>丕</A>一箭射倒母鹿，回觀小鹿馳於<A HREF='../人物/曹叡.html' class='wise-wiki-link user-link-people' title='曹叡'>曹叡</A>馬前。 <A HREF='../人物/曹丕.html' class='wise-wiki-link user-link-people' title='曹丕'>丕</A>大呼曰：“<A HREF='../人物/曹叡.html' class='wise-wiki-link user-link-people' title='曹叡'>吾兒</A>何不射之？”<A HREF='../人物/曹叡.html' class='wise-wiki-link user-link-people' title='曹叡'>睿</A>在馬上泣告曰：“<A HREF='../人物/曹丕.html' class='wise-wiki-link user-link-people' title='曹丕'>陛下</A>已殺其母，安忍复殺其子也。”<A HREF='../人物/曹丕.html' class='wise-wiki-link user-link-people' title='曹丕'>丕</A>聞之，擲弓於地曰：“<A HREF='../人物/曹叡.html' class='wise-wiki-link user-link-people' title='曹叡'>吾兒</A>真仁德之主也！”於是遂封<A HREF='../人物/曹叡.html' class='wise-wiki-link user-link-people' title='曹叡'>睿</A>為<A HREF='../人物/曹叡.html' class='wise-wiki-link user-link-people' title='曹叡'>平原王</A>。</P>
<P class=wise-wiki>夏五月，<A HREF='../人物/曹丕.html' class='wise-wiki-link user-link-people' title='曹丕'>丕</A>感寒疾，醫治不痊，乃召中軍大將軍<A HREF='../人物/曹真.html' class='wise-wiki-link user-link-people' title='曹真'>曹真</A>、鎮軍大將軍<A HREF='../人物/陳群.html' class='wise-wiki-link user-link-people' title='陳群'>陳群</A>、撫軍大將軍<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>三人入寢宮。 <A HREF='../人物/曹丕.html' class='wise-wiki-link user-link-people' title='曹丕'>丕</A>喚<A HREF='../人物/曹叡.html' class='wise-wiki-link user-link-people' title='曹叡'>曹叡</A>至，指謂<A HREF='../人物/曹真.html' class='wise-wiki-link user-link-people' title='曹真'>曹真</A>等曰：“今<A HREF='../人物/曹丕.html' class='wise-wiki-link user-link-people' title='曹丕'>朕</A>病已沈重，不能複生。<A HREF='../人物/曹叡.html' class='wise-wiki-link user-link-people' title='曹叡'>此子</A>年幼，卿等三人可善輔之，勿負<A HREF='../人物/曹丕.html' class='wise-wiki-link user-link-people' title='曹丕'>朕</A>心。”三人皆告曰：“<A HREF='../人物/曹丕.html' class='wise-wiki-link user-link-people' title='曹丕'>陛下</A>何出此言？臣等願竭力以事<A HREF='../人物/曹丕.html' class='wise-wiki-link user-link-people' title='曹丕'>陛下</A>，至千秋萬歲。”<A HREF='../人物/曹丕.html' class='wise-wiki-link user-link-people' title='曹丕'>丕</A>曰：“今年許昌城門無故自崩，乃不祥之兆，<A HREF='../人物/曹丕.html' class='wise-wiki-link user-link-people' title='曹丕'>朕</A>故自知必死也。”正言間，內侍奏征東大將軍<A HREF='../人物/曹休.html' class='wise-wiki-link user-link-people' title='曹休'>曹休</A>入宮問安。 <A HREF='../人物/曹丕.html' class='wise-wiki-link user-link-people' title='曹丕'>丕</A>召入謂曰：“卿等皆國家柱石之臣也，若能同心輔<A HREF='../人物/曹叡.html' class='wise-wiki-link user-link-people' title='曹叡'>朕之子</A>，<A HREF='../人物/曹丕.html' class='wise-wiki-link user-link-people' title='曹丕'>朕</A>死亦瞑目矣！”言訖，墮淚而薨。時年四十歲，在位七年。</P>
<P class=wise-wiki>於是<A HREF='../人物/曹真.html' class='wise-wiki-link user-link-people' title='曹真'>曹真</A>、<A HREF='../人物/陳群.html' class='wise-wiki-link user-link-people' title='陳群'>陳群</A>、<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>、<A HREF='../人物/曹休.html' class='wise-wiki-link user-link-people' title='曹休'>曹休</A>等，一面舉哀，一面擁立<A HREF='../人物/曹叡.html' class='wise-wiki-link user-link-people' title='曹叡'>曹叡</A>為大魏皇帝。諡父<A HREF='../人物/曹丕.html' class='wise-wiki-link user-link-people' title='曹丕'>丕</A>為<A HREF='../人物/曹丕.html' class='wise-wiki-link user-link-people' title='曹丕'>文皇帝</A>，諡母<A HREF='../人物/甄夫人.html' class='wise-wiki-link user-link-people' title='甄夫人'>甄氏</A>為<A HREF='../人物/甄夫人.html' class='wise-wiki-link user-link-people' title='甄夫人'>文昭皇后</A>。封<A HREF='../人物/鍾繇.html' class='wise-wiki-link user-link-people' title='鍾繇'>鍾繇</A>為太傅，<A HREF='../人物/曹真.html' class='wise-wiki-link user-link-people' title='曹真'>曹真</A>為大將軍，<A HREF='../人物/曹休.html' class='wise-wiki-link user-link-people' title='曹休'>曹休</A>為大司馬，<A HREF='../人物/華歆.html' class='wise-wiki-link user-link-people' title='華歆'>華歆</A>為太尉，<A HREF='../人物/王朗.html' class='wise-wiki-link user-link-people' title='王朗'>王朗</A>為司徒，<A HREF='../人物/陳群.html' class='wise-wiki-link user-link-people' title='陳群'>陳群</A>為司空，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>為驃騎大將軍。其余文武官僚，各各封贈。大赦天下。時雍、涼二州缺人守把，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>上表乞守西涼等處。 <A HREF='../人物/曹叡.html' class='wise-wiki-link user-link-people' title='曹叡'>曹叡</A>從之，遂封<A HREF='../人物/司馬懿.html' class='wise-wiki-link user-link-people' title='司馬懿'>懿</A>提督雍、涼等處兵馬。領詔去訖。</P>
<P class=wise-wiki>早有細作飛報入川。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大驚曰：“<A HREF='../人物/曹丕.html' class='wise-wiki-link user-link-people' title='曹丕'>曹丕</A>已死，孺子<A HREF='../人物/曹叡.html' class='wise-wiki-link user-link-people' title='曹叡'>曹叡</A>即位，餘皆不足慮，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>深有謀略，今督雍、涼兵馬，倘訓練成時，必為蜀中之大患。不如先起兵伐之。”參軍<A HREF='../人物/馬謖.html' class='wise-wiki-link user-link-people' title='馬謖'>馬謖</A>曰：“今<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>平南方回，軍馬疲敝，只宜存卹，豈可複遠征？某有一計，使<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>自死於<A HREF='../人物/曹叡.html' class='wise-wiki-link user-link-people' title='曹叡'>曹叡</A>之手，未知<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>鈞意允否？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>問是何計，<A HREF='../人物/馬謖.html' class='wise-wiki-link user-link-people' title='馬謖'>馬謖</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>雖是魏國大臣，<A HREF='../人物/曹叡.html' class='wise-wiki-link user-link-people' title='曹叡'>曹叡</A>素懷疑忌。何不密遣人往洛陽、鄴郡等處，布散流言，道<A HREF='../人物/司馬懿.html' class='wise-wiki-link user-link-people' title='司馬懿'>此人</A>欲反；更作<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>告示天下榜文，遍貼諸處。使<A HREF='../人物/曹叡.html' class='wise-wiki-link user-link-people' title='曹叡'>曹叡</A>心疑，必然殺<A HREF='../人物/司馬懿.html' class='wise-wiki-link user-link-people' title='司馬懿'>此人</A>也。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>從之，即遣人密行此計去了。</P>
<P class=wise-wiki>卻說鄴城門上。忽一日見貼下告示一道。守門者揭了，來奏<A HREF='../人物/曹叡.html' class='wise-wiki-link user-link-people' title='曹叡'>曹叡</A>。 <A HREF='../人物/曹叡.html' class='wise-wiki-link user-link-people' title='曹叡'>睿</A>觀之，其文曰：</P>
<DIV class='wise-wiki-p user-letter'><P class='wise-wiki user-letter'>驃騎大將軍總領雍、涼等處兵馬事<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>，謹以信義佈告天下：昔太祖<A HREF='../人物/曹操.html' class='wise-wiki-link user-link-people' title='曹操'>武皇帝</A>，創立基業，本欲立陳思王<A HREF='../人物/曹植.html' class='wise-wiki-link user-link-people' title='曹植'>子建</A>為社稷主；不幸姦讒交集，歲久潛龍。皇孫<A HREF='../人物/曹叡.html' class='wise-wiki-link user-link-people' title='曹叡'>曹叡</A>，素無德行，妄自居尊，有負<A HREF='../人物/曹操.html' class='wise-wiki-link user-link-people' title='曹操'>太祖</A>之遺意。今吾應天順人，克日興師，以慰萬民之望。告示到日，各宜歸命新君。如不順者，當滅九族！先此告聞，想宜知悉。</P></DIV>
<P class=wise-wiki><A HREF='../人物/曹叡.html' class='wise-wiki-link user-link-people' title='曹叡'>曹叡</A>覽畢，大驚失色，急問群臣。太尉<A HREF='../人物/華歆.html' class='wise-wiki-link user-link-people' title='華歆'>華歆</A>奏曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>上表乞守雍、涼，正為此也。先時太祖<A HREF='../人物/曹操.html' class='wise-wiki-link user-link-people' title='曹操'>武皇帝</A>嘗謂臣曰：‘<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>鷹視狼顧，不可付以兵權；久必為國家大禍。’今日反情已萌，可速誅之。”<A HREF='../人物/王朗.html' class='wise-wiki-link user-link-people' title='王朗'>王朗</A>奏曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>深明韜略，善曉兵機，素有大志；若不早除，久必為禍。”<A HREF='../人物/曹叡.html' class='wise-wiki-link user-link-people' title='曹叡'>睿</A>乃降旨，欲興兵御駕親征。</P>
<P class=wise-wiki>忽班部中閃出大將軍<A HREF='../人物/曹真.html' class='wise-wiki-link user-link-people' title='曹真'>曹真</A>奏曰：“不可。<A HREF='../人物/曹丕.html' class='wise-wiki-link user-link-people' title='曹丕'>文皇帝</A>託孤於臣等數人，是知<A HREF='../人物/司馬懿.html' class='wise-wiki-link user-link-people' title='司馬懿'>司馬仲達</A>無異志也。今事未知真假，遽爾加兵，乃逼之反耳。或者蜀、吳奸細行反間之計，使我君臣自亂，彼卻乘虛而擊，未可知也。<A HREF='../人物/曹叡.html' class='wise-wiki-link user-link-people' title='曹叡'>陛下</A>幸察之。”<A HREF='../人物/曹叡.html' class='wise-wiki-link user-link-people' title='曹叡'>睿</A>曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>若果謀反，將奈何？”<A HREF='../人物/曹真.html' class='wise-wiki-link user-link-people' title='曹真'>真</A>曰：“如<A HREF='../人物/曹叡.html' class='wise-wiki-link user-link-people' title='曹叡'>陛下</A>心疑，可仿<A HREF='../人物/劉邦.html' class='wise-wiki-link user-link-people' title='劉邦'>漢高</A><A HREF='../典故/漢高帝偽遊雲夢.html' class='wise-wiki-link user-link-quotation' title='漢高帝偽遊雲夢'>偽遊雲夢之計</A>。御駕幸安邑，<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>必然來迎；觀其動靜，就車前擒之，可也。”<A HREF='../人物/曹叡.html' class='wise-wiki-link user-link-people' title='曹叡'>睿</A>從之，遂命<A HREF='../人物/曹真.html' class='wise-wiki-link user-link-people' title='曹真'>曹真</A>監國，親自領御林軍十萬，徑到安邑。</P>
<P class=wise-wiki><A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>不知其故，欲令<A HREF='../人物/曹叡.html' class='wise-wiki-link user-link-people' title='曹叡'>天子</A>知其威嚴，乃整兵馬，率甲士數万來迎。近臣奏曰：“<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>果率兵十餘萬，前來抗拒，實有反心矣。”<A HREF='../人物/曹叡.html' class='wise-wiki-link user-link-people' title='曹叡'>睿</A>慌命<A HREF='../人物/曹休.html' class='wise-wiki-link user-link-people' title='曹休'>曹休</A>先領兵迎之。 <A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>見兵馬前來，隻疑車駕親至，伏道而迎。 <A HREF='../人物/曹休.html' class='wise-wiki-link user-link-people' title='曹休'>曹休</A>出曰：“<A HREF='../人物/司馬懿.html' class='wise-wiki-link user-link-people' title='司馬懿'>仲達</A>受<A HREF='../人物/曹丕.html' class='wise-wiki-link user-link-people' title='曹丕'>先帝</A>託孤之重，何故反耶？”<A HREF='../人物/司馬懿.html' class='wise-wiki-link user-link-people' title='司馬懿'>懿</A>大驚失色，汗流遍體，乃問其故。 <A HREF='../人物/曹休.html' class='wise-wiki-link user-link-people' title='曹休'>休</A>備言前事。 <A HREF='../人物/司馬懿.html' class='wise-wiki-link user-link-people' title='司馬懿'>懿</A>曰：“此吳、蜀奸細反間之計，欲使我君臣自相殘害，彼卻乘虛而襲。某當自見<A HREF='../人物/曹叡.html' class='wise-wiki-link user-link-people' title='曹叡'>天子</A>辨之。”遂急退了軍馬，至<A HREF='../人物/曹叡.html' class='wise-wiki-link user-link-people' title='曹叡'>睿</A>車前俯伏泣奏曰：“<A HREF='../人物/司馬懿.html' class='wise-wiki-link user-link-people' title='司馬懿'>臣</A>受<A HREF='../人物/曹丕.html' class='wise-wiki-link user-link-people' title='曹丕'>先帝</A>託孤之重，安敢有異心？必是吳、蜀之奸計。<A HREF='../人物/司馬懿.html' class='wise-wiki-link user-link-people' title='司馬懿'>臣</A>請提一旅之師，先破蜀，後伐吳，報<A HREF='../人物/曹丕.html' class='wise-wiki-link user-link-people' title='曹丕'>先帝</A>與<A HREF='../人物/曹叡.html' class='wise-wiki-link user-link-people' title='曹叡'>陛下</A>，以明臣心。”<A HREF='../人物/曹叡.html' class='wise-wiki-link user-link-people' title='曹叡'>睿</A>疑慮未決。 <A HREF='../人物/華歆.html' class='wise-wiki-link user-link-people' title='華歆'>華歆</A>奏曰：“不可付之兵權。可即罷歸田裡。”<A HREF='../人物/曹叡.html' class='wise-wiki-link user-link-people' title='曹叡'>睿</A>依言，將<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>削職回鄉，命<A HREF='../人物/曹休.html' class='wise-wiki-link user-link-people' title='曹休'>曹休</A>總督雍、涼軍馬。 <A HREF='../人物/曹叡.html' class='wise-wiki-link user-link-people' title='曹叡'>曹叡</A>駕回洛陽。</P>
<P class=wise-wiki>卻說細作探知此事，報入川中。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>聞之大喜曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>欲伐魏久矣，奈有<A HREF='../人物/司馬懿.html' class='wise-wiki-link user-link-people' title='司馬懿'>司馬懿</A>總雍、涼之兵。今既中計遭貶，吾有何憂！”次日，<A HREF='../人物/劉禪.html' class='wise-wiki-link user-link-people' title='劉禪'>後主</A>早朝，大會官僚，<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>出班，上《出師表》一道。表曰：</P>
<DIV class='wise-wiki-p user-letter'><P class='wise-wiki user-letter'>臣<A HREF='../人物/諸葛亮.html' class='wise-wiki-link user-link-people' title='諸葛亮'>亮</A>言：<A HREF='../人物/劉備.html' class='wise-wiki-link user-link-people' title='劉備'>先帝</A>創業未半，而中道崩殂，今天下三分，益州罷敝，此誠危急存亡之秋也。然侍衛之臣，不懈於內；忠誌之士，忘身於外者，蓋追<A HREF='../人物/劉備.html' class='wise-wiki-link user-link-people' title='劉備'>先帝</A>之殊遇，欲報之於<A HREF='../人物/劉禪.html' class='wise-wiki-link user-link-people' title='劉禪'>陛下</A>也。誠宜開張聖聽，以光<A HREF='../人物/劉備.html' class='wise-wiki-link user-link-people' title='劉備'>先帝</A>遺德，恢弘志士之氣，不宜妄自菲薄，引喻失義，以塞忠諫之路也。宮中府中，俱為一體，陟罰臧否，不宜異同。若有作姦犯科，及為忠善者，宜付有司，論其刑賞，以昭<A HREF='../人物/劉禪.html' class='wise-wiki-link user-link-people' title='劉禪'>陛下</A>平明之治，不宜偏私，使內外異法也。</P>
<P class='wise-wiki user-letter'>侍中、侍郎<A HREF='../人物/郭攸之.html' class='wise-wiki-link user-link-people' title='郭攸之'>郭攸之</A>、<A HREF='../人物/費禕.html' class='wise-wiki-link user-link-people' title='費禕'>費禕</A>、<A HREF='../人物/董允.html' class='wise-wiki-link user-link-people' title='董允'>董允</A>等，此皆良實，志慮忠純，是以<A HREF='../人物/劉備.html' class='wise-wiki-link user-link-people' title='劉備'>先帝</A>簡拔以遺<A HREF='../人物/劉禪.html' class='wise-wiki-link user-link-people' title='劉禪'>陛下</A>。 <A HREF='../人物/諸葛亮.html' class='wise-wiki-link user-link-people' title='諸葛亮'>愚</A>以為宮中之事，事無大小，悉以諮之，然後施行，必得裨補闕漏，有所廣益。將軍<A HREF='../人物/向寵.html' class='wise-wiki-link user-link-people' title='向寵'>向寵</A>，性行淑均，曉暢軍事，試用之於昔日，<A HREF='../人物/劉備.html' class='wise-wiki-link user-link-people' title='劉備'>先帝</A>稱之曰能，是以眾議舉<A HREF='../人物/向寵.html' class='wise-wiki-link user-link-people' title='向寵'>寵</A>以為督。 <A HREF='../人物/諸葛亮.html' class='wise-wiki-link user-link-people' title='諸葛亮'>愚</A>以為營中之事，事無大小，悉以諮之，必能使行陣和穆，優劣得所也。</P>
<P class='wise-wiki user-letter'>親賢臣，遠小人，此先漢所以興隆也；親小人，遠賢臣，此後漢所以傾頹也。 <A HREF='../人物/劉備.html' class='wise-wiki-link user-link-people' title='劉備'>先帝</A>在時，每與<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>論此事，未嘗不嘆息痛恨於<A HREF='../人物/劉志.html' class='wise-wiki-link user-link-people' title='劉志'>桓</A>、<A HREF='../人物/劉宏.html' class='wise-wiki-link user-link-people' title='劉宏'>靈</A>也。侍中、尚書、長史、參軍，此悉貞亮死節之臣也，願<A HREF='../人物/劉禪.html' class='wise-wiki-link user-link-people' title='劉禪'>陛下</A>親之信之，則漢室之隆，可計日而待也。</P>
<P class='wise-wiki user-letter'><A HREF='../人物/諸葛亮.html' class='wise-wiki-link user-link-people' title='諸葛亮'>臣</A>本布衣，躬耕南陽，苟全性命於亂世，不求聞達於諸侯。 <A HREF='../人物/劉備.html' class='wise-wiki-link user-link-people' title='劉備'>先帝</A>不以<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>卑鄙，猥自枉屈，<A HREF='037.html' class='wise-wiki-link user-link-chapter' title='第三十七回　司馬徽再薦名士　劉玄德三顧草廬'>三顧臣於草廬之中</A>，諮臣以當世之事，由是感激，遂許<A HREF='../人物/劉備.html' class='wise-wiki-link user-link-people' title='劉備'>先帝</A>以驅馳。後值傾覆，受任於敗軍之際，奉命於危難之間，爾來二十有一年矣。 <A HREF='../人物/劉備.html' class='wise-wiki-link user-link-people' title='劉備'>先帝</A>知<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>謹慎，故<A HREF='085.html' class='wise-wiki-link user-link-chapter' title='第八十五回　劉先主遺詔託孤兒　諸葛亮安居平五路'>臨危</A>寄<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>以大事也。</P>
<P class='wise-wiki user-letter'>受命以來，夙夜憂慮，恐付託不效，以傷<A HREF='../人物/劉備.html' class='wise-wiki-link user-link-people' title='劉備'>先帝</A>之明，故<A HREF='087.html' class='wise-wiki-link user-link-chapter' title='第八十七回　征南寇丞相大興師　抗天兵蠻王初受執'>五月渡瀘，深入不毛</A>。今南方已定，甲兵已足，當獎帥三軍，北定中原，庶竭弩鈍，攘除奸兇，興復漢室，還於舊都：此<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>所以報<A HREF='../人物/劉備.html' class='wise-wiki-link user-link-people' title='劉備'>先帝</A>而忠<A HREF='../人物/劉禪.html' class='wise-wiki-link user-link-people' title='劉禪'>陛下</A>之職分也。至於斟酌損益，進盡忠言，則<A HREF='../人物/郭攸之.html' class='wise-wiki-link user-link-people' title='郭攸之'>攸之</A>、<A HREF='../人物/費禕.html' class='wise-wiki-link user-link-people' title='費禕'>禕</A>、<A HREF='../人物/董允.html' class='wise-wiki-link user-link-people' title='董允'>允</A>之任也。願<A HREF='../人物/劉禪.html' class='wise-wiki-link user-link-people' title='劉禪'>陛下</A>托<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>以討賊興復之效；不效，則治<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>之罪，以告<A HREF='../人物/劉備.html' class='wise-wiki-link user-link-people' title='劉備'>先帝</A>之靈。若無興復之言，則責<A HREF='../人物/郭攸之.html' class='wise-wiki-link user-link-people' title='郭攸之'>攸之</A>、<A HREF='../人物/費禕.html' class='wise-wiki-link user-link-people' title='費禕'>禕</A>、<A HREF='../人物/董允.html' class='wise-wiki-link user-link-people' title='董允'>允</A>等之諮，以彰其慢。 <A HREF='../人物/劉禪.html' class='wise-wiki-link user-link-people' title='劉禪'>陛下</A>亦宜自謀，以諮諏善道，察納雅言，深追<A HREF='../人物/劉備.html' class='wise-wiki-link user-link-people' title='劉備'>先帝</A>遺詔，<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>不勝受恩感激！今當遠離，臨表涕泣，不知所云。</P></DIV>
<P class=wise-wiki><A HREF='../人物/劉禪.html' class='wise-wiki-link user-link-people' title='劉禪'>後主</A>覽表曰：“<A HREF='../人物/諸葛亮.html' class='wise-wiki-link user-link-people' title='諸葛亮'>相父</A>南征，遠涉艱難；方始回都，坐未安席；今又欲北征，恐勞神思。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>臣</A>受<A HREF='../人物/劉備.html' class='wise-wiki-link user-link-people' title='劉備'>先帝</A><A HREF='085.html' class='wise-wiki-link user-link-chapter' title='第八十五回　劉先主遺詔託孤兒　諸葛亮安居平五路'>託孤之重</A>，夙夜未嘗有怠。今南方已平，可無內顧之憂，不就此時討賊，恢復中原，更待何日？”忽班部中太史<A HREF='../人物/譙周.html' class='wise-wiki-link user-link-people' title='譙周'>譙周</A>出奏曰：“臣夜觀天象，北方旺氣正盛，星曜倍明，未可圖也。”乃顧<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>丞相</A>深明天文，何故強為？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“天道變易不常，豈可拘執？吾今且駐軍馬於漢中，觀其動靜而後行。”<A HREF='../人物/譙周.html' class='wise-wiki-link user-link-people' title='譙周'>譙周</A>苦諫不從。</P>
<P class=wise-wiki>於是<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>乃留<A HREF='../人物/郭攸之.html' class='wise-wiki-link user-link-people' title='郭攸之'>郭攸之</A>、<A HREF='../人物/董允.html' class='wise-wiki-link user-link-people' title='董允'>董允</A>、<A HREF='../人物/費禕.html' class='wise-wiki-link user-link-people' title='費禕'>費禕</A>等為侍中，總攝宮中之事；又留<A HREF='../人物/向寵.html' class='wise-wiki-link user-link-people' title='向寵'>向寵</A>為大將，總督御林軍馬；<A HREF='../人物/陳震.html' class='wise-wiki-link user-link-people' title='陳震'>陳震</A>為侍中，<A HREF='../人物/蔣琬.html' class='wise-wiki-link user-link-people' title='蔣琬'>蔣琬</A>為參軍，<A HREF='../人物/張裔.html' class='wise-wiki-link user-link-people' title='張裔'>張裔</A>為長史，掌丞相府事；<A HREF='../人物/杜瓊.html' class='wise-wiki-link user-link-people' title='杜瓊'>杜瓊</A>為諫議大夫；<A HREF='../人物/杜微.html' class='wise-wiki-link user-link-people' title='杜微'>杜微</A>、<A HREF='../人物/楊洪.html' class='wise-wiki-link user-link-people' title='楊洪'>楊洪</A>為尚書；<A HREF='../人物/孟光.html' class='wise-wiki-link user-link-people' title='孟光'>孟光</A>、<A HREF='../人物/來敏.html' class='wise-wiki-link user-link-people' title='來敏'>來敏</A>為祭酒；<A HREF='../人物/尹默.html' class='wise-wiki-link user-link-people' title='尹默'>尹默</A>、<A HREF='../人物/李撰.html' class='wise-wiki-link user-link-people' title='李撰'>李撰</A>為博士；<A HREF='../人物/郤正.html' class='wise-wiki-link user-link-people' title='郤正'>郤正</A>、<A HREF='../人物/費詩.html' class='wise-wiki-link user-link-people' title='費詩'>費詩</A>為秘書；<A HREF='../人物/譙周.html' class='wise-wiki-link user-link-people' title='譙周'>譙周</A>為太史：內外文武官僚一百餘員，同理蜀中之事。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>受詔歸府，喚諸將聽令：前督部，鎮北將軍、領丞相司馬、涼州刺史、都亭侯<A HREF='../人物/魏延.html' class='wise-wiki-link user-link-people' title='魏延'>魏延</A>；前軍都督，領扶風太守<A HREF='../人物/張翼.html' class='wise-wiki-link user-link-people' title='張翼'>張翼</A>；牙門將，裨將軍<A HREF='../人物/王平.html' class='wise-wiki-link user-link-people' title='王平'>王平</A>；後軍領兵使，安漢將軍、領建寧太守<A HREF='../人物/李恢.html' class='wise-wiki-link user-link-people' title='李恢'>李恢</A>，副將，定遠將軍、領漢中太守<A HREF='../人物/呂義.html' class='wise-wiki-link user-link-people' title='呂義'>呂義</A>；兼管運糧左軍領兵使，平北將軍、陳倉侯<A HREF='../人物/馬岱.html' class='wise-wiki-link user-link-people' title='馬岱'>馬岱</A>；副將，飛衛將軍<A HREF='../人物/廖化.html' class='wise-wiki-link user-link-people' title='廖化'>廖化</A>；右軍領兵使，奮威將軍、博陽亭侯<A HREF='../人物/馬忠.html' class='wise-wiki-link user-link-people' title='馬忠'>馬忠</A>；撫戎將軍、關內侯<A HREF='../人物/張嶷.html' class='wise-wiki-link user-link-people' title='張嶷'>張嶷</A>；行中軍師，車騎大將軍、都鄉侯<A HREF='../人物/劉琰.html' class='wise-wiki-link user-link-people' title='劉琰'>劉琰</A>；中監軍，揚武將軍<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>；中參軍，安遠將軍<A HREF='../人物/馬謖.html' class='wise-wiki-link user-link-people' title='馬謖'>馬謖</A>；前將軍，都亭侯<A HREF='../人物/袁綝.html' class='wise-wiki-link user-link-people' title='袁綝'>袁綝</A>；左將軍，高陽侯<A HREF='../人物/吳懿.html' class='wise-wiki-link user-link-people' title='吳懿'>吳懿</A>；右將軍，玄都侯<A HREF='../人物/高翔.html' class='wise-wiki-link user-link-people' title='高翔'>高翔</A>；後將軍，安樂侯<A HREF='../人物/吳班.html' class='wise-wiki-link user-link-people' title='吳班'>吳班</A>；領長史，綏軍將軍<A HREF='../人物/楊儀.html' class='wise-wiki-link user-link-people' title='楊儀'>楊儀</A>；前將軍，征南將軍<A HREF='../人物/劉巴.html' class='wise-wiki-link user-link-people' title='劉巴'>劉巴</A>；前護軍，偏將軍、漢城亭侯<A HREF='../人物/許允.html' class='wise-wiki-link user-link-people' title='許允'>許允</A>；左護軍，篤信中郎將<A HREF='../人物/丁咸.html' class='wise-wiki-link user-link-people' title='丁咸'>丁咸</A>；右護軍，偏將軍<A HREF='../人物/劉致.html' class='wise-wiki-link user-link-people' title='劉致'>劉致</A>；後護軍，典軍中郎將<A HREF='../人物/官雍.html' class='wise-wiki-link user-link-people' title='官雍'>官雍</A>；行參軍，昭武中郎將<A HREF='../人物/胡濟.html' class='wise-wiki-link user-link-people' title='胡濟'>胡濟</A>；行參軍，諫議將軍<A HREF='../人物/閻晏.html' class='wise-wiki-link user-link-people' title='閻晏'>閻晏</A>；行參軍，偏將軍<A HREF='../人物/爨習.html' class='wise-wiki-link user-link-people' title='爨習'>爨習</A>；行參軍，裨將軍<A HREF='../人物/杜義.html' class='wise-wiki-link user-link-people' title='杜義'>杜義</A>、武略中郎將<A HREF='../人物/杜祺.html' class='wise-wiki-link user-link-people' title='杜祺'>杜祺</A>、綏戎都尉<A HREF='../人物/盛勃.html' class='wise-wiki-link user-link-people' title='盛勃'>盛勃</A>；從事，武略中郎將<A HREF='../人物/樊岐.html' class='wise-wiki-link user-link-people' title='樊岐'>樊岐</A>；典軍書記<A HREF='../人物/樊建.html' class='wise-wiki-link user-link-people' title='樊建'>樊建</A>；丞相令史<A HREF='../人物/董厥.html' class='wise-wiki-link user-link-people' title='董厥'>董厥</A>；帳前左護衛使，龍驤將軍<A HREF='../人物/關興.html' class='wise-wiki-link user-link-people' title='關興'>關興</A>；右護衛使，虎翼將軍<A HREF='../人物/張苞.html' class='wise-wiki-link user-link-people' title='張苞'>張苞</A>。以上一應官員，都隨著平北大都督、丞相、武鄉侯、領益州牧、知內外事<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>。</P>
<P class=wise-wiki>分撥已定，又檄<A HREF='../人物/李嚴.html' class='wise-wiki-link user-link-people' title='李嚴'>李嚴</A>等守川口，以拒東吳。選定建興五年春三月丙寅日出師伐魏。忽帳下一<A HREF='../人物/趙雲.html' class='wise-wiki-link user-link-people' title='趙雲'>老將</A>厲聲而進曰：“我雖年邁，尚有<A HREF='../人物/廉頗.html' class='wise-wiki-link user-link-people' title='廉頗'>廉頗</A>之勇，<A HREF='../人物/馬援.html' class='wise-wiki-link user-link-people' title='馬援'>馬援</A>之雄。此二古人皆不服老，何故不用我耶？”眾視之，乃<A HREF='../人物/趙雲.html' class='wise-wiki-link user-link-people' title='趙雲'>趙雲</A>也。</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>自平南迴都，<A HREF='../人物/馬超.html' class='wise-wiki-link user-link-people' title='馬超'>馬孟起</A>病故，<A HREF='../人物/諸葛亮.html' class='wise-wiki-link user-link-people' title='諸葛亮'>吾</A>甚惜之，以為折一臂也。今<A HREF='../人物/趙雲.html' class='wise-wiki-link user-link-people' title='趙雲'>將軍</A>年紀已高，倘稍有參差，動搖一世英名，減卻蜀中銳氣。”<A HREF='../人物/趙雲.html' class='wise-wiki-link user-link-people' title='趙雲'>雲</A>厲聲曰：“<A HREF='../人物/趙雲.html' class='wise-wiki-link user-link-people' title='趙雲'>吾</A>自隨<A HREF='../人物/劉備.html' class='wise-wiki-link user-link-people' title='劉備'>先帝</A>以來，臨陣不退，遇敵則先。大丈夫得死於疆場者，幸也，<A HREF='../人物/趙雲.html' class='wise-wiki-link user-link-people' title='趙雲'>吾</A>何恨焉？願為前部先鋒！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>再三苦勸不住。 <A HREF='../人物/趙雲.html' class='wise-wiki-link user-link-people' title='趙雲'>雲</A>曰：“如不教<A HREF='../人物/趙雲.html' class='wise-wiki-link user-link-people' title='趙雲'>我</A>為先鋒，就撞死於階下！”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/趙雲.html' class='wise-wiki-link user-link-people' title='趙雲'>將軍</A>既要為先鋒，須得一人同去。”</P>
<P class=wise-wiki>言未盡，<A HREF='../人物/鄧芝.html' class='wise-wiki-link user-link-people' title='鄧芝'>一人</A>應曰：“某雖不才，願助<A HREF='../人物/趙雲.html' class='wise-wiki-link user-link-people' title='趙雲'>老將軍</A>先引一軍，前去破敵。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>視之，乃<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>也。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>大喜，即撥精兵五千，副將十員，隨<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>去訖。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>出師，<A HREF='../人物/劉禪.html' class='wise-wiki-link user-link-people' title='劉禪'>後主</A>引百官送於北門外十里。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>辭了<A HREF='../人物/劉禪.html' class='wise-wiki-link user-link-people' title='劉禪'>後主</A>，旌旗蔽野，戈戟如林，率軍望漢中迤邐進發。</P>
<P class=wise-wiki>卻說邊庭探知此事，報入洛陽。是日，<A HREF='../人物/曹叡.html' class='wise-wiki-link user-link-people' title='曹叡'>曹叡</A>設朝，近臣奏曰：“邊官報稱：<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>率領大兵三十餘萬，出屯漢中，令<A HREF='../人物/趙雲.html' class='wise-wiki-link user-link-people' title='趙雲'>趙雲</A>、<A HREF='../人物/鄧芝.html' class='wise-wiki-link user-link-people' title='鄧芝'>鄧芝</A>為前部先鋒，引兵入境。”<A HREF='../人物/曹叡.html' class='wise-wiki-link user-link-people' title='曹叡'>睿</A>大驚，問群臣曰：“誰可為將，以退蜀兵？”忽<A HREF='../人物/夏侯楙.html' class='wise-wiki-link user-link-people' title='夏侯楙'>一人</A>應聲而出曰：“<A HREF='../人物/夏侯淵.html' class='wise-wiki-link user-link-people' title='夏侯淵'>臣父</A><A HREF='071.html' class='wise-wiki-link user-link-chapter' title='第七十一回　佔對山黃忠逸待勞　據漢水趙雲寡勝眾'>死於漢中</A>，切齒之恨，未嘗得報。今蜀兵犯境，<A HREF='../人物/夏侯楙.html' class='wise-wiki-link user-link-people' title='夏侯楙'>臣</A>願引本部猛將，更乞<A HREF='../人物/曹叡.html' class='wise-wiki-link user-link-people' title='曹叡'>陛下</A>賜關西之兵，前往破蜀，上為國家效力，下報<A HREF='071.html' class='wise-wiki-link user-link-chapter' title='第七十一回　佔對山黃忠逸待勞　據漢水趙雲寡勝眾'>父讎</A>，臣萬死不恨！”</P>
<P class=wise-wiki>眾視之，乃<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>之子<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>也。 <A HREF='../人物/夏侯楙.html' class='wise-wiki-link user-link-people' title='夏侯楙'>楙字子休</A>，其性最急又最吝。自幼嗣與<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>為子。後<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>為<A HREF='../人物/黃忠.html' class='wise-wiki-link user-link-people' title='黃忠'>黃忠</A>所斬，<A HREF='../人物/曹操.html' class='wise-wiki-link user-link-people' title='曹操'>曹操</A>憐之，以女<A HREF='../人物/清河公主.html' class='wise-wiki-link user-link-people' title='清河公主'>清河公主</A>招<A HREF='../人物/夏侯楙.html' class='wise-wiki-link user-link-people' title='夏侯楙'>楙</A>為駙馬，因此朝中欽敬。雖掌兵權，未嘗臨陣。當時自請出征，<A HREF='../人物/曹叡.html' class='wise-wiki-link user-link-people' title='曹叡'>曹叡</A>即命為大都督，調關西諸路軍馬前去迎敵。</P>
<P class=wise-wiki>司徒<A HREF='../人物/王朗.html' class='wise-wiki-link user-link-people' title='王朗'>王朗</A>諫曰：“不可。<A HREF='../人物/夏侯楙.html' class='wise-wiki-link user-link-people' title='夏侯楙'>夏侯駙馬</A>素不曾經戰，今付以大任，非其所宜。更兼<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>足智多謀，深通鞱略，不可輕敵。”<A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>叱曰：“<A HREF='../人物/王朗.html' class='wise-wiki-link user-link-people' title='王朗'>司徒</A>莫非結連<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>欲為內應耶？<A HREF='../人物/夏侯楙.html' class='wise-wiki-link user-link-people' title='夏侯楙'>吾</A>自幼從<A HREF='../人物/夏侯淵.html' class='wise-wiki-link user-link-people' title='夏侯淵'>父</A>學習韜略，深通兵法，<A HREF='../人物/王朗.html' class='wise-wiki-link user-link-people' title='王朗'>汝</A>何欺<A HREF='../人物/夏侯楙.html' class='wise-wiki-link user-link-people' title='夏侯楙'>我</A>年幼？<A HREF='../人物/夏侯楙.html' class='wise-wiki-link user-link-people' title='夏侯楙'>吾</A>若不生擒<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>，誓不回見<A HREF='../人物/曹叡.html' class='wise-wiki-link user-link-people' title='曹叡'>天子</A>！”<A HREF='../人物/王朗.html' class='wise-wiki-link user-link-people' title='王朗'>王朗</A>等皆不敢言。</P>
<P class=wise-wiki><A HREF='../人物/夏侯楙.html' class='wise-wiki-link user-link-people' title='夏侯楙'>夏侯楙</A>辭了<A HREF='../人物/曹叡.html' class='wise-wiki-link user-link-people' title='曹叡'>魏主</A>，星夜到長安，調關西諸路軍馬二十餘萬，來敵<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>。正是：</P>
<DIV class='wise-wiki-p user-poem'><P class='wise-wiki user-poem'>欲秉白旄摩將士，</P>
<P class='wise-wiki user-poem'>卻教黃吻掌兵權。</P></DIV>
<P class=wise-wiki>未知勝負如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='090.html' class='navigator'>上一頁</A></SPAN> <SPAN class='navigator'><A HREF='092.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01208秒。</DIV></BODY>
</HTML>