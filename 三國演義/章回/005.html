<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第五回　發矯詔諸鎮應曹公　破關兵三英戰呂布 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='004.html' class='navigator'>上一頁</A></SPAN> <SPAN class='navigator'><A HREF='006.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第五回　發矯詔諸鎮應曹公　破關兵三英戰呂布</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%91%A3%E5%8D%93%E8%A8%8E%E4%BC%90%E6%88%B0' class='wise-wiki-external-link user-external-link-wikipedia' title='維基：董卓討伐戰'>維基：董卓討伐戰</A>
</UL></DIV></FIELDSET>


<P class=wise-wiki>卻說<A HREF='../人物/陳宮.html' class='wise-wiki-link user-link-people' title='陳宮'>陳宮</A>正欲下手殺<A HREF='../人物/曹操.html' class='wise-wiki-link user-link-people' title='曹操'>曹操</A>，忽轉念曰：“<A HREF='../人物/陳宮.html' class='wise-wiki-link user-link-people' title='陳宮'>我</A>為國家跟<A HREF='../人物/曹操.html' class='wise-wiki-link user-link-people' title='曹操'>他</A>到此，殺之不義。不若棄而<A HREF='../人物/曹操.html' class='wise-wiki-link user-link-people' title='曹操'>他</A>往。”插劍上馬，不等天明，自投東郡去了。 <A HREF='../人物/曹操.html' class='wise-wiki-link user-link-people' title='曹操'>操</A>覺，不見<A HREF='../人物/陳宮.html' class='wise-wiki-link user-link-people' title='陳宮'>陳宮</A>，尋思：“<A HREF='../人物/陳宮.html' class='wise-wiki-link user-link-people' title='陳宮'>此人</A>見<A HREF='../人物/曹操.html' class='wise-wiki-link user-link-people' title='曹操'>我</A>說了這兩句，疑<A HREF='../人物/曹操.html' class='wise-wiki-link user-link-people' title='曹操'>我</A>不仁，棄<A HREF='../人物/曹操.html' class='wise-wiki-link user-link-people' title='曹操'>我</A>而去；<A HREF='../人物/曹操.html' class='wise-wiki-link user-link-people' title='曹操'>吾</A>當急行，不可久留。”遂連夜到陳留，尋見<A HREF='../人物/曹嵩.html' class='wise-wiki-link user-link-people' title='曹嵩'>父親</A>，備說前事；欲散家資，招募義兵。 <A HREF='../人物/曹嵩.html' class='wise-wiki-link user-link-people' title='曹嵩'>父</A>言：“資少恐不成事。此間有孝廉<A HREF='../人物/衛弘.html' class='wise-wiki-link user-link-people' title='衛弘'>衛弘</A>，疏財仗義，其家巨富；若得相助，事可圖矣。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>置酒張筵，拜請<A HREF='../人物/衛弘.html' class='wise-wiki-link user-link-people' title='衛弘'>衛弘</A>到家，告曰：“今漢室無主，<A HREF='../人物/董卓.html' class='wise-wiki-link user-link-people' title='董卓'>董卓</A>專權，欺君害民，天下切齒。<A HREF='../人物/曹操.html' class='wise-wiki-link user-link-people' title='曹操'>操</A>欲力扶社稷，恨力不足。<A HREF='../人物/衛弘.html' class='wise-wiki-link user-link-people' title='衛弘'>公</A>乃忠義之士，敢求相助。”<A HREF='../人物/衛弘.html' class='wise-wiki-link user-link-people' title='衛弘'>衛弘</A>曰：“<A HREF='../人物/衛弘.html' class='wise-wiki-link user-link-people' title='衛弘'>吾</A>有是心久矣，恨未遇英雄耳。既<A HREF='../人物/曹操.html' class='wise-wiki-link user-link-people' title='曹操'>孟德</A>有大志，願將家資相助。”<A HREF='../人物/曹操.html' class='wise-wiki-link user-link-people' title='曹操'>操</A>大喜；於是先發矯詔，馳報各道，然後招集義兵，豎起招兵白旗一面，上書“忠義”二字。不數日間，應募之士，如雨駢集。</P>
<P class=wise-wiki>一日，有一個陽平衛國人，<A HREF='../人物/樂進.html' class='wise-wiki-link user-link-people' title='樂進'>姓樂，名進，字文謙</A>，來投<A HREF='../人物/曹操.html' class='wise-wiki-link user-link-people' title='曹操'>曹操</A>。又有一個山陽鉅鹿人，<A HREF='../人物/李典.html' class='wise-wiki-link user-link-people' title='李典'>姓李，名典，字曼成</A>，也來投<A HREF='../人物/曹操.html' class='wise-wiki-link user-link-people' title='曹操'>曹操</A>。 <A HREF='../人物/曹操.html' class='wise-wiki-link user-link-people' title='曹操'>操</A>皆留為帳前吏。又有沛國譙人，<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇，字元讓</A>，乃<A HREF='../人物/夏侯嬰.html' class='wise-wiki-link user-link-people' title='夏侯嬰'>夏侯嬰</A>之後；自小習槍棒；年十四從師學武，有人辱罵其師，<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>殺之，逃於外方；聞知<A HREF='../人物/曹操.html' class='wise-wiki-link user-link-people' title='曹操'>曹操</A>起兵，與其族弟<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>兩個，各引壯士千人來會。此二人本<A HREF='../人物/曹操.html' class='wise-wiki-link user-link-people' title='曹操'>操</A>之弟兄：<A HREF='../人物/曹操.html' class='wise-wiki-link user-link-people' title='曹操'>操</A>父<A HREF='../人物/曹嵩.html' class='wise-wiki-link user-link-people' title='曹嵩'>曹嵩</A>原是夏侯氏之子，過房與曹家，因此是同族。</P>
<P class=wise-wiki>不數日，曹氏兄弟<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/曹洪.html' class='wise-wiki-link user-link-people' title='曹洪'>曹洪</A>各引兵千餘來助。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>字子孝，<A HREF='../人物/曹洪.html' class='wise-wiki-link user-link-people' title='曹洪'>曹洪</A>字子廉；二人兵馬嫻熟，武藝精通。 <A HREF='../人物/曹操.html' class='wise-wiki-link user-link-people' title='曹操'>操</A>大喜，於村中調諫軍馬。 <A HREF='../人物/衛弘.html' class='wise-wiki-link user-link-people' title='衛弘'>衛弘</A>盡出家財，置辦衣甲旗幡。四方送糧者，不計其數。</P>
<P class=wise-wiki>時<A HREF='../人物/袁紹.html' class='wise-wiki-link user-link-people' title='袁紹'>袁紹</A>得<A HREF='../人物/曹操.html' class='wise-wiki-link user-link-people' title='曹操'>操</A>矯詔，乃聚麾下文武，引兵三萬，離渤海來與<A HREF='../人物/曹操.html' class='wise-wiki-link user-link-people' title='曹操'>曹操</A>會盟。 <A HREF='../人物/曹操.html' class='wise-wiki-link user-link-people' title='曹操'>操</A>作檄文以達諸郡。檄文曰：</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>等謹以大義佈告天下：</P>
<DIV class='wise-wiki-p user-letter'><P class='wise-wiki user-letter'><A HREF='../人物/董卓.html' class='wise-wiki-link user-link-people' title='董卓'>董卓</A>欺天罔地，滅國弒<A HREF='../人物/劉辯.html' class='wise-wiki-link user-link-people' title='劉辯'>君</A>；穢亂宮禁，殘害生靈；狼戾不仁，罪惡充積！今奉<A HREF='../人物/劉協.html' class='wise-wiki-link user-link-people' title='劉協'>天子</A>密詔，大集義兵，誓欲掃清華夏，剿戮群凶。望興義師，共洩公憤；扶持王室，拯救黎民。檄文到日，可速奉行！</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>發檄文去後，各鎮諸侯，皆起兵相應：</P>
<P class=wise-wiki>第一鎮，<A HREF='../人物/袁術.html' class='wise-wiki-link user-link-position' title='袁術'>後將軍</A>南陽太守<A HREF='../人物/袁術.html' class='wise-wiki-link user-link-people' title='袁術'>袁術</A>。</P>
<P class=wise-wiki>第二鎮，冀州刺史<A HREF='../人物/韓馥.html' class='wise-wiki-link user-link-people' title='韓馥'>韓馥</A>。</P>
<P class=wise-wiki>第三鎮，豫州刺史<A HREF='../人物/孔伷.html' class='wise-wiki-link user-link-people' title='孔伷'>孔伷</A>。</P>
<P class=wise-wiki>第四鎮，兗州刺史<A HREF='../人物/劉岱.html' class='wise-wiki-link user-link-people' title='劉岱'>劉岱</A>。</P>
<P class=wise-wiki>第五鎮，河內郡太守<A HREF='../人物/王匡.html' class='wise-wiki-link user-link-people' title='王匡'>王匡</A>。</P>
<P class=wise-wiki>第六鎮，陳留太守<A HREF='../人物/張邈.html' class='wise-wiki-link user-link-people' title='張邈'>張邈</A>。</P>
<P class=wise-wiki>第七鎮，東郡太守<A HREF='../人物/喬瑁.html' class='wise-wiki-link user-link-people' title='喬瑁'>喬瑁</A>。</P>
<P class=wise-wiki>第八鎮，山陽太守<A HREF='../人物/袁遺.html' class='wise-wiki-link user-link-people' title='袁遺'>袁遺</A>。</P>
<P class=wise-wiki>第九鎮，濟北相<A HREF='../人物/鮑信.html' class='wise-wiki-link user-link-people' title='鮑信'>鮑信</A>。</P>
<P class=wise-wiki>第十鎮，北海太守<A HREF='../人物/孔融.html' class='wise-wiki-link user-link-people' title='孔融'>孔融</A>。</P>
<P class=wise-wiki>第十一鎮，廣陵太守<A HREF='../人物/張超.html' class='wise-wiki-link user-link-people' title='張超'>張超</A>。</P>
<P class=wise-wiki>第十二鎮，徐州刺史<A HREF='../人物/陶謙.html' class='wise-wiki-link user-link-people' title='陶謙'>陶謙</A>。</P>
<P class=wise-wiki>第十三鎮，西涼太守<A HREF='../人物/馬騰.html' class='wise-wiki-link user-link-people' title='馬騰'>馬騰</A>。</P>
<P class=wise-wiki>第十四鎮，北平太守<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>。</P>
<P class=wise-wiki>第十五鎮，上黨太守<A HREF='../人物/張楊.html' class='wise-wiki-link user-link-people' title='張楊'>張楊</A>。</P>
<P class=wise-wiki>第十六鎮，<A HREF='../人物/孫堅.html' class='wise-wiki-link user-link-position' title='孫堅'>烏程侯</A>長沙太守<A HREF='../人物/孫堅.html' class='wise-wiki-link user-link-people' title='孫堅'>孫堅</A>。</P>
<P class=wise-wiki>第十七鎮，<A HREF='../人物/袁紹.html' class='wise-wiki-link user-link-position' title='袁紹'>祁鄉侯</A>渤海太守<A HREF='../人物/袁紹.html' class='wise-wiki-link user-link-people' title='袁紹'>袁紹</A>。</P>
<P class=wise-wiki>諸路軍馬，少不等，一有三萬者，有一二萬者一，各領文官武將，投洛陽來。</P>
<P class=wise-wiki>且說北平太守<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>，統領精兵一萬五千，路經德州平原縣。正行之間，遙見桑樹叢中，一面黃旗，數騎來迎。 <A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>視之，乃<A HREF='../人物/劉備.html' class='wise-wiki-link user-link-people' title='劉備'>劉玄德</A>也。 <A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>問曰：“<A HREF='../人物/劉備.html' class='wise-wiki-link user-link-people' title='劉備'>賢弟</A>何故在此？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“舊日蒙<A HREF='../人物/公孫瓚.html' class='wise-wiki-link user-link-people' title='公孫瓚'>兄</A>保<A HREF='../人物/劉備.html' class='wise-wiki-link user-link-people' title='劉備'>備</A>為平原縣令，今聞大軍過此，特來奉候，就請<A HREF='../人物/公孫瓚.html' class='wise-wiki-link user-link-people' title='公孫瓚'>兄長</A>入城歇馬。”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>指<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>而問曰：“此何人也？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“此<A HREF='../人物/關羽.html' class='wise-wiki-link user-link-people' title='關羽'>關羽</A>、<A HREF='../人物/張飛.html' class='wise-wiki-link user-link-people' title='張飛'>張飛</A>，<A HREF='../人物/劉備.html' class='wise-wiki-link user-link-people' title='劉備'>備</A><A HREF='001.html' class='wise-wiki-link user-link-chapter' title='第一回　宴桃園豪傑三結義　斬黃巾英雄首立功'>結義兄弟</A>也。”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>曰：“乃同破黃巾者乎？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“皆此二人之力。”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>曰：“今居何職？”<A HREF='../人物/劉備.html' class='wise-wiki-link user-link-people' title='劉備'>玄德</A>答曰：“<A HREF='../人物/關羽.html' class='wise-wiki-link user-link-people' title='關羽'>關羽</A>為馬弓手，<A HREF='../人物/張飛.html' class='wise-wiki-link user-link-people' title='張飛'>張飛</A>為步弓手。”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>歎曰：“如此可謂埋沒英雄！今<A HREF='../人物/董卓.html' class='wise-wiki-link user-link-people' title='董卓'>董卓</A>作亂，天下諸侯，共往誅之。<A HREF='../人物/劉備.html' class='wise-wiki-link user-link-people' title='劉備'>賢弟</A>可棄此卑官，一同討賊，力扶漢室，若何？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“願往。”<A HREF='../人物/張飛.html' class='wise-wiki-link user-link-people' title='張飛'>張飛</A>曰：“當時若容<A HREF='../人物/張飛.html' class='wise-wiki-link user-link-people' title='張飛'>我</A>殺了<A HREF='../人物/董卓.html' class='wise-wiki-link user-link-people' title='董卓'>此賊</A>，免有今日之事。”<A HREF='../人物/關羽.html' class='wise-wiki-link user-link-people' title='關羽'>雲長</A>曰：“事已至此，即當收拾前去。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>引數騎跟<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>來。 <A HREF='../人物/曹操.html' class='wise-wiki-link user-link-people' title='曹操'>曹操</A>接著。眾諸侯亦陸續皆至，各自安營下寨，連接二百餘里。 <A HREF='../人物/曹操.html' class='wise-wiki-link user-link-people' title='曹操'>操</A>乃宰牛殺馬，大會諸侯，商議進兵之策。太守<A HREF='../人物/王匡.html' class='wise-wiki-link user-link-people' title='王匡'>王匡</A>曰：“今奉大義，必立盟主；眾聽約束，然後進兵。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/袁紹.html' class='wise-wiki-link user-link-people' title='袁紹'>袁本初</A>四世三公，門多故吏，漢朝名相之裔，可為盟主。”<A HREF='../人物/袁紹.html' class='wise-wiki-link user-link-people' title='袁紹'>紹</A>再三推辭。眾皆曰：“非<A HREF='../人物/袁紹.html' class='wise-wiki-link user-link-people' title='袁紹'>本初</A>不可。”<A HREF='../人物/袁紹.html' class='wise-wiki-link user-link-people' title='袁紹'>紹</A>方應允。次日築台三層，遍列五方旗幟，上建白旄黃鉞，兵符將印，請<A HREF='../人物/袁紹.html' class='wise-wiki-link user-link-people' title='袁紹'>紹</A>登壇。 <A HREF='../人物/袁紹.html' class='wise-wiki-link user-link-people' title='袁紹'>紹</A>整衣佩劍，慨然而上，焚香再拜。其盟曰：</P>
<DIV class='wise-wiki-p user-letter'><P class='wise-wiki user-letter'>漢室不幸，皇綱失統。賊臣<A HREF='../人物/董卓.html' class='wise-wiki-link user-link-people' title='董卓'>董卓</A>，乘釁縱害，禍加至尊，虐流百姓。 <A HREF='../人物/袁紹.html' class='wise-wiki-link user-link-people' title='袁紹'>紹</A>等懼社稷淪喪，糾合義兵，並赴國難。凡我同盟，齊心戮力，以致臣節，必無二志。有渝此盟，俾墜其命，無克遺育。皇天后土，祖宗明靈，實皆鑑之！</P></DIV>
<P class=wise-wiki>讀畢，歃血。眾因其辭氣慷慨，皆涕泗橫流。歃血已罷，下壇。眾扶<A HREF='../人物/袁紹.html' class='wise-wiki-link user-link-people' title='袁紹'>紹</A>升帳而坐，兩行依爵位年齒分列坐定。 <A HREF='../人物/曹操.html' class='wise-wiki-link user-link-people' title='曹操'>操</A>行酒數巡，言曰：“今日既立盟主，各聽調遣，同扶國家，勿以強弱計較。”<A HREF='../人物/袁紹.html' class='wise-wiki-link user-link-people' title='袁紹'>袁紹</A>曰：“<A HREF='../人物/袁紹.html' class='wise-wiki-link user-link-people' title='袁紹'>紹</A>雖不才，既承公等推為盟主，有功必賞，有罪必罰。國有常刑，軍有紀律；各宜遵守，勿得違犯。”眾皆曰：“惟命是聽。”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“吾弟<A HREF='../人物/袁術.html' class='wise-wiki-link user-link-people' title='袁術'>袁術</A>總督糧草，應付諸營，無使有缺。更須一人為先鋒，直抵汜水關挑戰。餘各據險要，以為接應。”長沙太守<A HREF='../人物/孫堅.html' class='wise-wiki-link user-link-people' title='孫堅'>孫堅</A>出曰：“<A HREF='../人物/孫堅.html' class='wise-wiki-link user-link-people' title='孫堅'>堅</A>願為前部。”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“<A HREF='../人物/孫堅.html' class='wise-wiki-link user-link-people' title='孫堅'>文台</A>勇烈，可當此任。”<A HREF='../人物/孫堅.html' class='wise-wiki-link user-link-people' title='孫堅'>堅</A>遂引本部人馬殺奔汜水關來。守關將士，差流星馬往洛陽<A HREF='../人物/董卓.html' class='wise-wiki-link user-link-people' title='董卓'>丞相</A>府告急。 <A HREF='../人物/董卓.html' class='wise-wiki-link user-link-people' title='董卓'>董卓</A>自專大權之後，每日飲宴。 <A HREF='../人物/李儒.html' class='wise-wiki-link user-link-people' title='李儒'>李儒</A>接得告急文書，徑來禀<A HREF='../人物/董卓.html' class='wise-wiki-link user-link-people' title='董卓'>卓</A>。 <A HREF='../人物/董卓.html' class='wise-wiki-link user-link-people' title='董卓'>卓</A>大驚，急聚眾將商議。溫侯<A HREF='../人物/呂布.html' class='wise-wiki-link user-link-people' title='呂布'>呂布</A>挺身出曰：“<A HREF='../人物/董卓.html' class='wise-wiki-link user-link-people' title='董卓'>父親</A>勿慮：關外諸侯，<A HREF='../人物/呂布.html' class='wise-wiki-link user-link-people' title='呂布'>布</A>視之如草芥。願提虎狼之師，盡斬其首，懸於都門。”<A HREF='../人物/董卓.html' class='wise-wiki-link user-link-people' title='董卓'>卓</A>大喜曰：“吾有<A HREF='../人物/呂布.html' class='wise-wiki-link user-link-people' title='呂布'>奉先</A>，高枕無憂矣！”言未絕，<A HREF='../人物/呂布.html' class='wise-wiki-link user-link-people' title='呂布'>呂布</A>背後<A HREF='../人物/華雄.html' class='wise-wiki-link user-link-people' title='華雄'>一人</A>高聲出曰：“『<SPAN class='wise-wiki user-span-important'>割雞焉用牛刀</SPAN>？』不勞<A HREF='../人物/呂布.html' class='wise-wiki-link user-link-people' title='呂布'>溫侯</A>親往。<A HREF='../人物/華雄.html' class='wise-wiki-link user-link-people' title='華雄'>吾</A>斬眾諸侯首級，如探囊取物耳。”<A HREF='../人物/董卓.html' class='wise-wiki-link user-link-people' title='董卓'>卓</A>視之，<A HREF='../人物/華雄.html' class='wise-wiki-link user-link-people' title='華雄'>其人</A>身長九尺，虎體狼腰，豹頭猿臂：關西人也；<A HREF='../人物/華雄.html' class='wise-wiki-link user-link-people' title='華雄'>姓華，名雄</A>。 <A HREF='../人物/董卓.html' class='wise-wiki-link user-link-people' title='董卓'>卓</A>聞言大喜，加為<A HREF='../人物/華雄.html' class='wise-wiki-link user-link-position' title='華雄'>驍騎校尉</A>，撥馬步軍五萬，同<A HREF='../人物/李肅.html' class='wise-wiki-link user-link-people' title='李肅'>李肅</A>、<A HREF='../人物/胡軫.html' class='wise-wiki-link user-link-people' title='胡軫'>胡軫</A>、<A HREF='../人物/趙岑.html' class='wise-wiki-link user-link-people' title='趙岑'>趙岑</A>星夜赴關迎敵。眾諸侯內有濟北相<A HREF='../人物/鮑信.html' class='wise-wiki-link user-link-people' title='鮑信'>鮑信</A>，尋思<A HREF='../人物/孫堅.html' class='wise-wiki-link user-link-people' title='孫堅'>孫堅</A>既為前部，怕<A HREF='../人物/孫堅.html' class='wise-wiki-link user-link-people' title='孫堅'>他</A>奪了頭功，暗撥其弟<A HREF='../人物/鮑忠.html' class='wise-wiki-link user-link-people' title='鮑忠'>鮑忠</A>，先將馬步軍三千，徑抄小路，直到關下搦戰。 <A HREF='../人物/華雄.html' class='wise-wiki-link user-link-people' title='華雄'>華雄</A>引鐵騎五百，飛下關來，大喝：“賊將休走！”<A HREF='../人物/鮑忠.html' class='wise-wiki-link user-link-people' title='鮑忠'>鮑忠</A>急待退，被<A HREF='../人物/華雄.html' class='wise-wiki-link user-link-people' title='華雄'>華雄</A>手起刀落，斬於馬下，生擒將校極多。 <A HREF='../人物/華雄.html' class='wise-wiki-link user-link-people' title='華雄'>華雄</A>遣人將<A HREF='../人物/鮑忠.html' class='wise-wiki-link user-link-people' title='鮑忠'>鮑忠</A>首級來相府報捷，<A HREF='../人物/董卓.html' class='wise-wiki-link user-link-people' title='董卓'>卓</A>加<A HREF='../人物/華雄.html' class='wise-wiki-link user-link-people' title='華雄'>雄</A>為都督。</P>
<P class=wise-wiki>卻說<A HREF='../人物/孫堅.html' class='wise-wiki-link user-link-people' title='孫堅'>孫堅</A>引四將直至關前。那四將：第一個，右北平土垠人：<A HREF='../人物/程普.html' class='wise-wiki-link user-link-people' title='程普'>姓程，名普，字德謀</A>，使一條鐵脊蛇矛；第二個，<A HREF='../人物/黃蓋.html' class='wise-wiki-link user-link-people' title='黃蓋'>姓黃，名蓋，字公覆</A>，零陵人也，使鐵鞭：第三個，<A HREF='../人物/韓當.html' class='wise-wiki-link user-link-people' title='韓當'>姓韓，名當，字義公</A>，遼西令支人也，使一口大刀；第四個，<A HREF='../人物/祖茂.html' class='wise-wiki-link user-link-people' title='祖茂'>姓祖，名茂，字大榮</A>，吳郡富春人也，使雙刀。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>披爛銀鎧，里赤幘，橫古錠刀，騎花鬃馬，指關上而罵曰：“助惡匹夫，何不早降！”</P>
<P class=wise-wiki><A HREF='../人物/華雄.html' class='wise-wiki-link user-link-people' title='華雄'>華雄</A>副將<A HREF='../人物/胡軫.html' class='wise-wiki-link user-link-people' title='胡軫'>胡軫</A>引兵五千出關迎戰。 <A HREF='../人物/程普.html' class='wise-wiki-link user-link-people' title='程普'>程普</A>飛馬挺矛，直取<A HREF='../人物/胡軫.html' class='wise-wiki-link user-link-people' title='胡軫'>胡軫</A>。鬥不數合，<A HREF='../人物/程普.html' class='wise-wiki-link user-link-people' title='程普'>程普</A>刺中<A HREF='../人物/胡軫.html' class='wise-wiki-link user-link-people' title='胡軫'>胡軫</A>咽喉，死於馬下。 <A HREF='../人物/孫堅.html' class='wise-wiki-link user-link-people' title='孫堅'>堅</A>揮軍直殺至關前，關上矢石如雨。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>引兵回至梁東屯住，使人於<A HREF='../人物/袁紹.html' class='wise-wiki-link user-link-people' title='袁紹'>袁紹</A>處報捷，就於<A HREF='../人物/袁術.html' class='wise-wiki-link user-link-people' title='袁術'>袁術</A>處催糧。或說<A HREF='../人物/袁術.html' class='wise-wiki-link user-link-people' title='袁術'>術</A>曰：“<A HREF='../人物/孫堅.html' class='wise-wiki-link user-link-people' title='孫堅'>孫堅</A>乃江東猛虎；若打破洛陽，殺了<A HREF='../人物/董卓.html' class='wise-wiki-link user-link-people' title='董卓'>董卓</A>，正是除狼而得虎也。今不與糧，彼軍必散。”<A HREF='../人物/袁術.html' class='wise-wiki-link user-link-people' title='袁術'>術</A>聽之，不發糧草。 <A HREF='../人物/孫堅.html' class='wise-wiki-link user-link-people' title='孫堅'>孫堅</A>軍缺食，軍中自亂，細作報上關來。 <A HREF='../人物/李肅.html' class='wise-wiki-link user-link-people' title='李肅'>李肅</A>為<A HREF='../人物/華雄.html' class='wise-wiki-link user-link-people' title='華雄'>華雄</A>謀曰：“今夜<A HREF='../人物/李肅.html' class='wise-wiki-link user-link-people' title='李肅'>我</A>引一軍從小路下關，襲<A HREF='../人物/孫堅.html' class='wise-wiki-link user-link-people' title='孫堅'>孫堅</A>寨後，<A HREF='../人物/華雄.html' class='wise-wiki-link user-link-people' title='華雄'>將軍</A>揮其前寨，<A HREF='../人物/孫堅.html' class='wise-wiki-link user-link-people' title='孫堅'>堅</A>可擒矣。”</P>
<P class=wise-wiki><A HREF='../人物/華雄.html' class='wise-wiki-link user-link-people' title='華雄'>雄</A>從之，傳令軍士飽餐，乘夜下關。是夜月白風清。到<A HREF='../人物/孫堅.html' class='wise-wiki-link user-link-people' title='孫堅'>堅</A>寨時，已是半夜，鼓譟直進。 <A HREF='../人物/孫堅.html' class='wise-wiki-link user-link-people' title='孫堅'>堅</A>慌忙披掛上馬，正遇<A HREF='../人物/華雄.html' class='wise-wiki-link user-link-people' title='華雄'>華雄</A>。兩馬相交，鬥不數合，後面<A HREF='../人物/李肅.html' class='wise-wiki-link user-link-people' title='李肅'>李肅</A>軍到，令軍士放起火來。 <A HREF='../人物/孫堅.html' class='wise-wiki-link user-link-people' title='孫堅'>堅</A>軍亂竄。眾將各自混戰，止有<A HREF='../人物/祖茂.html' class='wise-wiki-link user-link-people' title='祖茂'>祖茂</A>跟定<A HREF='../人物/孫堅.html' class='wise-wiki-link user-link-people' title='孫堅'>孫堅</A>，突圍而走。背後<A HREF='../人物/華雄.html' class='wise-wiki-link user-link-people' title='華雄'>華雄</A>追來。 <A HREF='../人物/孫堅.html' class='wise-wiki-link user-link-people' title='孫堅'>堅</A>取箭，連放兩箭，皆被<A HREF='../人物/華雄.html' class='wise-wiki-link user-link-people' title='華雄'>華雄</A>躲過。再放第三箭時，因用力太猛，拽折了鵲畫弓，只得棄弓縱馬而奔。 <A HREF='../人物/祖茂.html' class='wise-wiki-link user-link-people' title='祖茂'>祖茂</A>曰：“<A HREF='../人物/孫堅.html' class='wise-wiki-link user-link-people' title='孫堅'>主公</A>頭上赤幘射目，為賊所識認。可脫幘與<A HREF='../人物/祖茂.html' class='wise-wiki-link user-link-people' title='祖茂'>某</A>戴之。”<A HREF='../人物/孫堅.html' class='wise-wiki-link user-link-people' title='孫堅'>堅</A>就脫幘換<A HREF='../人物/祖茂.html' class='wise-wiki-link user-link-people' title='祖茂'>茂</A>盔，分兩路而走。 <A HREF='../人物/華雄.html' class='wise-wiki-link user-link-people' title='華雄'>雄</A>軍只望赤幘者追趕，<A HREF='../人物/孫堅.html' class='wise-wiki-link user-link-people' title='孫堅'>堅</A>乃從小路得脫。 <A HREF='../人物/祖茂.html' class='wise-wiki-link user-link-people' title='祖茂'>祖茂</A>被<A HREF='../人物/華雄.html' class='wise-wiki-link user-link-people' title='華雄'>華雄</A>追急，將赤幘掛於人家燒不盡的庭柱上，卻入樹林潛躲。</P>
<P class=wise-wiki><A HREF='../人物/華雄.html' class='wise-wiki-link user-link-people' title='華雄'>華雄</A>軍於下遙月見赤幘，四面圍定，不敢近前。用箭射之，方知是計，遂向前取了赤幘。 <A HREF='../人物/祖茂.html' class='wise-wiki-link user-link-people' title='祖茂'>祖茂</A>於林後殺出，揮雙刀欲劈<A HREF='../人物/華雄.html' class='wise-wiki-link user-link-people' title='華雄'>華雄</A>；<A HREF='../人物/華雄.html' class='wise-wiki-link user-link-people' title='華雄'>雄</A>大喝一聲，將<A HREF='../人物/祖茂.html' class='wise-wiki-link user-link-people' title='祖茂'>祖茂</A>一刀砍於馬下。殺至天明，<A HREF='../人物/華雄.html' class='wise-wiki-link user-link-people' title='華雄'>雄</A>方引兵上關。 <A HREF='../人物/程普.html' class='wise-wiki-link user-link-people' title='程普'>程普</A>、<A HREF='../人物/黃蓋.html' class='wise-wiki-link user-link-people' title='黃蓋'>黃蓋</A>、<A HREF='../人物/韓當.html' class='wise-wiki-link user-link-people' title='韓當'>韓當</A>都來尋見<A HREF='../人物/孫堅.html' class='wise-wiki-link user-link-people' title='孫堅'>孫堅</A>，再收拾軍馬屯紮。 <A HREF='../人物/孫堅.html' class='wise-wiki-link user-link-people' title='孫堅'>堅</A>為折了<A HREF='../人物/祖茂.html' class='wise-wiki-link user-link-people' title='祖茂'>祖茂</A>，傷感不已，星夜遣人報知<A HREF='../人物/袁紹.html' class='wise-wiki-link user-link-people' title='袁紹'>袁紹</A>。 <A HREF='../人物/袁紹.html' class='wise-wiki-link user-link-people' title='袁紹'>紹</A>大驚曰：“不想<A HREF='../人物/孫堅.html' class='wise-wiki-link user-link-people' title='孫堅'>孫文台</A>敗於<A HREF='../人物/華雄.html' class='wise-wiki-link user-link-people' title='華雄'>華雄</A>之手！”便聚眾諸侯商議。眾人都到，只有<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>後至，<A HREF='../人物/袁紹.html' class='wise-wiki-link user-link-people' title='袁紹'>紹</A>請入帳列坐。 <A HREF='../人物/袁紹.html' class='wise-wiki-link user-link-people' title='袁紹'>紹</A>曰：“前日<A HREF='../人物/鮑信.html' class='wise-wiki-link user-link-people' title='鮑信'>鮑將軍</A>之<A HREF='../人物/鮑忠.html' class='wise-wiki-link user-link-people' title='鮑忠'>弟</A>不遵調遣，擅自進兵，殺身喪命，折了許多軍士。今者<A HREF='../人物/孫堅.html' class='wise-wiki-link user-link-people' title='孫堅'>孫文台</A>又敗於<A HREF='../人物/華雄.html' class='wise-wiki-link user-link-people' title='華雄'>華雄</A>：挫動銳氣，為之奈何？”諸侯並皆不語。</P>
<P class=wise-wiki><A HREF='../人物/袁紹.html' class='wise-wiki-link user-link-people' title='袁紹'>紹</A>舉目遍視，見<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>背後立著三人，容貌異常，都在那裡冷笑。 <A HREF='../人物/袁紹.html' class='wise-wiki-link user-link-people' title='袁紹'>紹</A>問曰：“<A HREF='../人物/公孫瓚.html' class='wise-wiki-link user-link-people' title='公孫瓚'>公孫太守</A>背後何人？”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>呼<A HREF='../人物/劉備.html' class='wise-wiki-link user-link-people' title='劉備'>玄德</A>出曰：“此<A HREF='../人物/公孫瓚.html' class='wise-wiki-link user-link-people' title='公孫瓚'>吾</A>自幼同舍兄弟，平原令<A HREF='../人物/劉備.html' class='wise-wiki-link user-link-people' title='劉備'>劉備</A>是也。”<A HREF='../人物/曹操.html' class='wise-wiki-link user-link-people' title='曹操'>曹操</A>曰：“莫非破黃巾<A HREF='../人物/劉備.html' class='wise-wiki-link user-link-people' title='劉備'>劉玄德</A>乎？”<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>曰：“然。”即令<A HREF='../人物/劉備.html' class='wise-wiki-link user-link-people' title='劉備'>劉玄德</A>拜見。 <A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>將<A HREF='../人物/劉備.html' class='wise-wiki-link user-link-people' title='劉備'>玄德</A>功勞，併其出身，細說一遍。 <A HREF='../人物/袁紹.html' class='wise-wiki-link user-link-people' title='袁紹'>紹</A>曰：“既是漢室宗派，取坐來。”命坐。 <A HREF='../人物/劉備.html' class='wise-wiki-link user-link-people' title='劉備'>備</A>遜謝。 <A HREF='../人物/袁紹.html' class='wise-wiki-link user-link-people' title='袁紹'>紹</A>曰：“<A HREF='../人物/袁紹.html' class='wise-wiki-link user-link-people' title='袁紹'>吾</A>非敬<A HREF='../人物/劉備.html' class='wise-wiki-link user-link-people' title='劉備'>汝</A>名爵，吾敬<A HREF='../人物/劉備.html' class='wise-wiki-link user-link-people' title='劉備'>汝</A>是帝室之冑耳。”<A HREF='../人物/劉備.html' class='wise-wiki-link user-link-people' title='劉備'>玄德</A>乃坐於末位，<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>叉手侍立於後。</P>
<P class=wise-wiki>忽探子來報：“<A HREF='../人物/華雄.html' class='wise-wiki-link user-link-people' title='華雄'>華雄</A>引鐵騎下關，用長竿挑著<A HREF='../人物/孫堅.html' class='wise-wiki-link user-link-people' title='孫堅'>孫太守</A>赤幘，來寨前大罵搦戰。”<A HREF='../人物/袁紹.html' class='wise-wiki-link user-link-people' title='袁紹'>紹</A>曰：“誰敢去戰？”<A HREF='../人物/袁術.html' class='wise-wiki-link user-link-people' title='袁術'>袁術</A>背後轉出驍將<A HREF='../人物/俞涉.html' class='wise-wiki-link user-link-people' title='俞涉'>俞涉</A>曰：“<A HREF='../人物/俞涉.html' class='wise-wiki-link user-link-people' title='俞涉'>小將</A>願往。”<A HREF='../人物/袁紹.html' class='wise-wiki-link user-link-people' title='袁紹'>紹</A>喜，便著<A HREF='../人物/俞涉.html' class='wise-wiki-link user-link-people' title='俞涉'>俞涉</A>出馬。即時報來：“<A HREF='../人物/俞涉.html' class='wise-wiki-link user-link-people' title='俞涉'>俞涉</A>與<A HREF='../人物/華雄.html' class='wise-wiki-link user-link-people' title='華雄'>華雄</A>戰不三合，被<A HREF='../人物/華雄.html' class='wise-wiki-link user-link-people' title='華雄'>華雄</A>斬了。”眾大驚。太守<A HREF='../人物/韓馥.html' class='wise-wiki-link user-link-people' title='韓馥'>韓馥</A>曰：“<A HREF='../人物/袁紹.html' class='wise-wiki-link user-link-people' title='袁紹'>吾</A>有上將<A HREF='../人物/潘鳳.html' class='wise-wiki-link user-link-people' title='潘鳳'>潘鳳</A>，可斬<A HREF='../人物/華雄.html' class='wise-wiki-link user-link-people' title='華雄'>華雄</A>。”<A HREF='../人物/袁紹.html' class='wise-wiki-link user-link-people' title='袁紹'>紹</A>急令出戰。 <A HREF='../人物/潘鳳.html' class='wise-wiki-link user-link-people' title='潘鳳'>潘鳳</A>手提大斧上馬。去不多時，飛馬來報：“<A HREF='../人物/潘鳳.html' class='wise-wiki-link user-link-people' title='潘鳳'>潘鳳</A>又被<A HREF='../人物/華雄.html' class='wise-wiki-link user-link-people' title='華雄'>華雄</A>斬了。”眾皆失色。 <A HREF='../人物/袁紹.html' class='wise-wiki-link user-link-people' title='袁紹'>紹</A>曰：“可惜<A HREF='../人物/袁紹.html' class='wise-wiki-link user-link-people' title='袁紹'>吾</A>上將<A HREF='../人物/顏良.html' class='wise-wiki-link user-link-people' title='顏良'>顏良</A>、<A HREF='../人物/文丑.html' class='wise-wiki-link user-link-people' title='文丑'>文丑</A>未至！得一人在此，何懼<A HREF='../人物/華雄.html' class='wise-wiki-link user-link-people' title='華雄'>華雄</A>？”言未畢，階下<A HREF='../人物/關羽.html' class='wise-wiki-link user-link-people' title='關羽'>一人</A>大呼出曰：“<A HREF='../人物/關羽.html' class='wise-wiki-link user-link-people' title='關羽'>小將軍</A>願往斬<A HREF='../人物/華雄.html' class='wise-wiki-link user-link-people' title='華雄'>華雄</A>頭，獻於帳下！”眾視之，見<A HREF='../人物/關羽.html' class='wise-wiki-link user-link-people' title='關羽'>其人</A>身長九尺，髯長二尺；丹鳳眼，臥蠶眉；面如重棗，聲如巨鐘；立於帳前。 <A HREF='../人物/袁紹.html' class='wise-wiki-link user-link-people' title='袁紹'>紹</A>問何人。 <A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>曰：“此<A HREF='../人物/劉備.html' class='wise-wiki-link user-link-people' title='劉備'>劉玄德</A>之弟<A HREF='../人物/關羽.html' class='wise-wiki-link user-link-people' title='關羽'>關羽</A>也。”<A HREF='../人物/袁紹.html' class='wise-wiki-link user-link-people' title='袁紹'>紹</A>問見居何職。 <A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>曰：“跟隨<A HREF='../人物/劉備.html' class='wise-wiki-link user-link-people' title='劉備'>劉玄德</A>充馬弓手。”帳上<A HREF='../人物/袁術.html' class='wise-wiki-link user-link-people' title='袁術'>袁術</A>大喝曰：“<A HREF='../人物/關羽.html' class='wise-wiki-link user-link-people' title='關羽'>汝</A>欺吾眾諸侯無大將耶？量一弓手，安敢亂言！與我打出！”<A HREF='../人物/曹操.html' class='wise-wiki-link user-link-people' title='曹操'>曹操</A>急止之曰：“<A HREF='../人物/袁術.html' class='wise-wiki-link user-link-people' title='袁術'>公路</A>息怒：<A HREF='../人物/關羽.html' class='wise-wiki-link user-link-people' title='關羽'>此人</A>既出大言，必有勇略；試教出馬，如其不勝，責之未遲。”<A HREF='../人物/袁紹.html' class='wise-wiki-link user-link-people' title='袁紹'>袁紹</A>曰：“使一弓手出戰，必被<A HREF='../人物/華雄.html' class='wise-wiki-link user-link-people' title='華雄'>華雄</A>所笑。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/關羽.html' class='wise-wiki-link user-link-people' title='關羽'>此人</A>儀表不俗，<A HREF='../人物/華雄.html' class='wise-wiki-link user-link-people' title='華雄'>華雄</A>安知<A HREF='../人物/關羽.html' class='wise-wiki-link user-link-people' title='關羽'>他</A>是弓手？”<A HREF='../人物/關羽.html' class='wise-wiki-link user-link-people' title='關羽'>關公</A>曰：“如不勝，請斬<A HREF='../人物/關羽.html' class='wise-wiki-link user-link-people' title='關羽'>某</A>頭。”</P>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>操</A>教釃熱酒一杯，與<A HREF='../人物/關羽.html' class='wise-wiki-link user-link-people' title='關羽'>關公</A>飲了上馬。 <A HREF='../人物/關羽.html' class='wise-wiki-link user-link-people' title='關羽'>關公</A>曰：“酒且斟下，<A HREF='../人物/關羽.html' class='wise-wiki-link user-link-people' title='關羽'>某</A>去便來。”出帳提刀，飛身上馬。眾諸侯聽得關外鼓聲大振，喊聲大舉，如天摧地塌，岳撼山崩，眾皆失驚。正欲探聽，鸞鈴響處，馬到中軍，<A HREF='../人物/關羽.html' class='wise-wiki-link user-link-people' title='關羽'>雲長</A>提<A HREF='../人物/華雄.html' class='wise-wiki-link user-link-people' title='華雄'>華雄</A>之頭，擲於地上，其酒當溫。後人有詩讚之曰：</P>
<DIV class='wise-wiki-p user-poem'><P class='wise-wiki user-poem'>威鎮乾坤第一功，</P>
<P class='wise-wiki user-poem'>轅門畫鼓響冬冬。</P>
<P class='wise-wiki user-poem'>雲長停盞施英勇，</P>
<P class='wise-wiki user-poem'>酒當溫時斬華雄。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>大喜。只見<A HREF='../人物/劉備.html' class='wise-wiki-link user-link-people' title='劉備'>玄德</A>背後轉出<A HREF='../人物/張飛.html' class='wise-wiki-link user-link-people' title='張飛'>張飛</A>，高聲大叫：“<A HREF='../人物/關羽.html' class='wise-wiki-link user-link-people' title='關羽'>俺哥哥</A>斬了<A HREF='../人物/華雄.html' class='wise-wiki-link user-link-people' title='華雄'>華雄</A>，不就這裡殺入關去，活拿<A HREF='../人物/董卓.html' class='wise-wiki-link user-link-people' title='董卓'>董卓</A>，更待何時！”<A HREF='../人物/袁術.html' class='wise-wiki-link user-link-people' title='袁術'>袁術</A>大怒，喝曰：“俺大臣尚自謙讓，量一<A HREF='../人物/劉備.html' class='wise-wiki-link user-link-people' title='劉備'>縣令</A>手下小卒，安敢在此耀武揚威！都與趕出帳去！”<A HREF='../人物/曹操.html' class='wise-wiki-link user-link-people' title='曹操'>曹操</A>曰：“得功者賞，何計貴賤乎？”<A HREF='../人物/袁術.html' class='wise-wiki-link user-link-people' title='袁術'>袁術</A>曰：“既然公等只重一<A HREF='../人物/劉備.html' class='wise-wiki-link user-link-people' title='劉備'>縣令</A>，我當告退。”<A HREF='../人物/曹操.html' class='wise-wiki-link user-link-people' title='曹操'>操</A>曰：“豈可因一言而誤大事耶？”命<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>且帶<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>回寨。眾官皆散。 <A HREF='../人物/曹操.html' class='wise-wiki-link user-link-people' title='曹操'>曹操</A>暗使人齎牛酒撫慰<A HREF='../人物/劉關張.html' class='wise-wiki-link user-link-people' title='劉關張'>三人</A>。卻說<A HREF='../人物/華雄.html' class='wise-wiki-link user-link-people' title='華雄'>華雄</A>手下敗軍，報上關來。 <A HREF='../人物/李肅.html' class='wise-wiki-link user-link-people' title='李肅'>李肅</A>慌忙寫告急文書，申聞<A HREF='../人物/董卓.html' class='wise-wiki-link user-link-people' title='董卓'>董卓</A>。 <A HREF='../人物/董卓.html' class='wise-wiki-link user-link-people' title='董卓'>卓</A>急聚<A HREF='../人物/李儒.html' class='wise-wiki-link user-link-people' title='李儒'>李儒</A>、<A HREF='../人物/呂布.html' class='wise-wiki-link user-link-people' title='呂布'>呂布</A>等商議。 <A HREF='../人物/李儒.html' class='wise-wiki-link user-link-people' title='李儒'>儒</A>曰：“今失了上將<A HREF='../人物/華雄.html' class='wise-wiki-link user-link-people' title='華雄'>華雄</A>，賊勢浩大。<A HREF='../人物/袁紹.html' class='wise-wiki-link user-link-people' title='袁紹'>袁紹</A>為盟主，<A HREF='../人物/袁紹.html' class='wise-wiki-link user-link-people' title='袁紹'>紹</A>叔<A HREF='../人物/袁隗.html' class='wise-wiki-link user-link-people' title='袁隗'>袁隗</A>，現為太傅；倘或裡應外合，深為不便，可先除之。請<A HREF='../人物/董卓.html' class='wise-wiki-link user-link-people' title='董卓'>丞相</A>親領大軍，分撥剿捕。”</P>
<P class=wise-wiki><A HREF='../人物/董卓.html' class='wise-wiki-link user-link-people' title='董卓'>卓</A>然其說，喚<A HREF='../人物/李傕.html' class='wise-wiki-link user-link-people' title='李傕'>李傕</A>、<A HREF='../人物/郭汜.html' class='wise-wiki-link user-link-people' title='郭汜'>郭汜</A>領兵五百，圍住太傅<A HREF='../人物/袁隗.html' class='wise-wiki-link user-link-people' title='袁隗'>袁隗</A>家，不分老幼，盡皆誅絕，先將<A HREF='../人物/袁隗.html' class='wise-wiki-link user-link-people' title='袁隗'>袁隗</A>首級去關前號令。 <A HREF='../人物/董卓.html' class='wise-wiki-link user-link-people' title='董卓'>卓</A>遂起兵二十萬，分為兩路而來：一路先令<A HREF='../人物/李傕.html' class='wise-wiki-link user-link-people' title='李傕'>李傕</A>、<A HREF='../人物/郭汜.html' class='wise-wiki-link user-link-people' title='郭汜'>郭汜</A>引兵五萬，把住汜水關，不要廝殺；<A HREF='../人物/董卓.html' class='wise-wiki-link user-link-people' title='董卓'>卓</A>自將十五萬，同<A HREF='../人物/李儒.html' class='wise-wiki-link user-link-people' title='李儒'>李儒</A>、<A HREF='../人物/呂布.html' class='wise-wiki-link user-link-people' title='呂布'>呂布</A>、<A HREF='../人物/樊稠.html' class='wise-wiki-link user-link-people' title='樊稠'>樊稠</A>、<A HREF='../人物/張濟.html' class='wise-wiki-link user-link-people' title='張濟'>張濟</A>等守虎牢關。這關離洛陽五十里。軍馬到關，<A HREF='../人物/董卓.html' class='wise-wiki-link user-link-people' title='董卓'>卓</A>令<A HREF='../人物/呂布.html' class='wise-wiki-link user-link-people' title='呂布'>呂布</A>領三萬大軍，去關前紮住大寨。 <A HREF='../人物/董卓.html' class='wise-wiki-link user-link-people' title='董卓'>卓</A>自在關上屯住。</P>
<P class=wise-wiki>流星馬探聽得，報入<A HREF='../人物/袁紹.html' class='wise-wiki-link user-link-people' title='袁紹'>袁紹</A>大寨裡來。 <A HREF='../人物/袁紹.html' class='wise-wiki-link user-link-people' title='袁紹'>紹</A>聚眾商議。 <A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/董卓.html' class='wise-wiki-link user-link-people' title='董卓'>董卓</A>屯兵虎牢，截俺諸侯中路，今可勒兵一半迎敵。”<A HREF='../人物/袁紹.html' class='wise-wiki-link user-link-people' title='袁紹'>紹</A>乃分<A HREF='../人物/王匡.html' class='wise-wiki-link user-link-people' title='王匡'>王匡</A>、<A HREF='../人物/喬瑁.html' class='wise-wiki-link user-link-people' title='喬瑁'>喬瑁</A>、<A HREF='../人物/鮑信.html' class='wise-wiki-link user-link-people' title='鮑信'>鮑信</A>、<A HREF='../人物/袁遺.html' class='wise-wiki-link user-link-people' title='袁遺'>袁遺</A>、<A HREF='../人物/孔融.html' class='wise-wiki-link user-link-people' title='孔融'>孔融</A>、<A HREF='../人物/張楊.html' class='wise-wiki-link user-link-people' title='張楊'>張楊</A>、<A HREF='../人物/陶謙.html' class='wise-wiki-link user-link-people' title='陶謙'>陶謙</A>、<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>八路諸侯，往虎牢關迎敵。 <A HREF='../人物/曹操.html' class='wise-wiki-link user-link-people' title='曹操'>操</A>引軍往來救應。八路諸侯，各自起兵。河內太守<A HREF='../人物/王匡.html' class='wise-wiki-link user-link-people' title='王匡'>王匡</A>，引兵先到。 <A HREF='../人物/呂布.html' class='wise-wiki-link user-link-people' title='呂布'>呂布</A>帶鐵騎三千，飛奔來迎。 <A HREF='../人物/王匡.html' class='wise-wiki-link user-link-people' title='王匡'>王匡</A>將軍馬列成陣勢，勒馬門旗下看時，見<A HREF='../人物/呂布.html' class='wise-wiki-link user-link-people' title='呂布'>呂布</A>出陣：</P>
<DIV class='wise-wiki-p user-poem'><P class='wise-wiki user-poem'>頭戴三叉束髮紫金冠，</P>
<P class='wise-wiki user-poem'>體掛西川紅錦百花袍，</P>
<P class='wise-wiki user-poem'>身披獸面吞頭連環鎧，</P>
<P class='wise-wiki user-poem'>腰繫勒甲玲瓏獅蠻帶；</P>
<P class='wise-wiki user-poem'>弓箭隨身，手持畫戟；</P>
<P class='wise-wiki user-poem'>坐下嘶風赤兔馬；</P>
<P class='wise-wiki user-poem'>果然是人中呂布，馬中赤兔！</P></DIV>
<P class=wise-wiki><A HREF='../人物/王匡.html' class='wise-wiki-link user-link-people' title='王匡'>王匡</A>回頭問曰：“誰敢出戰？”後面一將，縱馬挺槍而出。 <A HREF='../人物/王匡.html' class='wise-wiki-link user-link-people' title='王匡'>匡</A>視之，乃河內名將<A HREF='../人物/方悅.html' class='wise-wiki-link user-link-people' title='方悅'>方悅</A>。兩馬相交，無五合，被<A HREF='../人物/呂布.html' class='wise-wiki-link user-link-people' title='呂布'>呂布</A>一戟刺於馬下，挺戟直衝過來。 <A HREF='../人物/王匡.html' class='wise-wiki-link user-link-people' title='王匡'>匡</A>軍大敗，四散奔走。 <A HREF='../人物/呂布.html' class='wise-wiki-link user-link-people' title='呂布'>布</A>東西沖殺，如入無人之境。幸得<A HREF='../人物/喬瑁.html' class='wise-wiki-link user-link-people' title='喬瑁'>喬瑁</A>、<A HREF='../人物/袁遺.html' class='wise-wiki-link user-link-people' title='袁遺'>袁遺</A>兩軍皆至，來救<A HREF='../人物/王匡.html' class='wise-wiki-link user-link-people' title='王匡'>王匡</A>，<A HREF='../人物/呂布.html' class='wise-wiki-link user-link-people' title='呂布'>呂布</A>方退。三路諸侯，各折了些人馬，退三十里下寨。隨後五路軍馬都至，一處商議，言<A HREF='../人物/呂布.html' class='wise-wiki-link user-link-people' title='呂布'>呂布</A>英雄，無人可敵。</P>
<P class=wise-wiki>正慮間，小校報來：“<A HREF='../人物/呂布.html' class='wise-wiki-link user-link-people' title='呂布'>呂布</A>搦戰。”八路諸侯，一齊上馬．軍分八隊，佈在高岡。遙望<A HREF='../人物/呂布.html' class='wise-wiki-link user-link-people' title='呂布'>呂布</A>一簇軍馬，繡旗招颭，先來衝陣。上黨太守<A HREF='../人物/張楊.html' class='wise-wiki-link user-link-people' title='張楊'>張楊</A>部將<A HREF='../人物/穆順.html' class='wise-wiki-link user-link-people' title='穆順'>穆順</A>，出馬挺槍迎戰，被<A HREF='../人物/呂布.html' class='wise-wiki-link user-link-people' title='呂布'>呂布</A>手起一戟，刺於馬下。眾大驚。北海太守<A HREF='../人物/孔融.html' class='wise-wiki-link user-link-people' title='孔融'>孔融</A>部將<A HREF='../人物/武安國.html' class='wise-wiki-link user-link-people' title='武安國'>武安國</A>，使鐵鎚飛馬而出。 <A HREF='../人物/呂布.html' class='wise-wiki-link user-link-people' title='呂布'>呂布</A>揮戟拍馬來迎。戰到十餘合，一戟砍斷<A HREF='../人物/武安國.html' class='wise-wiki-link user-link-people' title='武安國'>安國</A>手腕，棄錘於地而走。八路軍兵齊出，救了<A HREF='../人物/武安國.html' class='wise-wiki-link user-link-people' title='武安國'>武安國</A>。 <A HREF='../人物/呂布.html' class='wise-wiki-link user-link-people' title='呂布'>呂布</A>退回去了。眾諸侯回寨商議。 <A HREF='../人物/曹操.html' class='wise-wiki-link user-link-people' title='曹操'>曹操</A>曰：“<A HREF='../人物/呂布.html' class='wise-wiki-link user-link-people' title='呂布'>呂布</A>英勇無敵，可會十八路諸侯，共議良策。若擒了<A HREF='../人物/呂布.html' class='wise-wiki-link user-link-people' title='呂布'>呂布</A>，<A HREF='../人物/董卓.html' class='wise-wiki-link user-link-people' title='董卓'>董卓</A>易誅耳。”</P>
<P class=wise-wiki>正議間，<A HREF='../人物/呂布.html' class='wise-wiki-link user-link-people' title='呂布'>呂布</A>復引兵搦戰。八路諸侯齊出。 <A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>揮槊親戰<A HREF='../人物/呂布.html' class='wise-wiki-link user-link-people' title='呂布'>呂布</A>。戰不數合，<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>敗走。 <A HREF='../人物/呂布.html' class='wise-wiki-link user-link-people' title='呂布'>呂布</A>縱<A HREF='../人物/赤兔馬.html' class='wise-wiki-link user-link-people' title='赤兔馬'>赤兔馬</A>趕來。那馬日行千里，飛走如風。看看趕上，<A HREF='../人物/呂布.html' class='wise-wiki-link user-link-people' title='呂布'>布</A>舉畫戟望<A HREF='../人物/公孫瓚.html' class='wise-wiki-link user-link-people' title='公孫瓚'>瓚</A>後心便刺。旁邊<A HREF='../人物/張飛.html' class='wise-wiki-link user-link-people' title='張飛'>一將</A>，圓睜環眼，倒豎虎鬚，挺丈八蛇矛，飛馬大叫：“<A HREF='../人物/呂布.html' class='wise-wiki-link user-link-people' title='呂布'>三姓家奴</A>休走！燕人<A HREF='../人物/張飛.html' class='wise-wiki-link user-link-people' title='張飛'>張飛</A>在此！”</P>
<P class=wise-wiki><A HREF='../人物/呂布.html' class='wise-wiki-link user-link-people' title='呂布'>呂布</A>見了，棄了<A HREF='../人物/公孫瓚.html' class='wise-wiki-link user-link-people' title='公孫瓚'>公孫瓚</A>，便戰<A HREF='../人物/張飛.html' class='wise-wiki-link user-link-people' title='張飛'>張飛</A>。 <A HREF='../人物/張飛.html' class='wise-wiki-link user-link-people' title='張飛'>飛</A>抖擻精神，酣戰<A HREF='../人物/呂布.html' class='wise-wiki-link user-link-people' title='呂布'>呂布</A>。連鬥五十餘合，不分勝負。 <A HREF='../人物/關羽.html' class='wise-wiki-link user-link-people' title='關羽'>雲長</A>見了，把馬一拍，舞八十二斤青龍偃月刀，來夾攻<A HREF='../人物/呂布.html' class='wise-wiki-link user-link-people' title='呂布'>呂布</A>。三匹馬丁字兒廝殺。戰到三十合，戰不倒<A HREF='../人物/呂布.html' class='wise-wiki-link user-link-people' title='呂布'>呂布</A>。 <A HREF='../人物/劉備.html' class='wise-wiki-link user-link-people' title='劉備'>劉玄德</A>掣雙股劍，驟黃鬃馬，刺斜裡也來助戰。</P>
<P class=wise-wiki>這三個圍住<A HREF='../人物/呂布.html' class='wise-wiki-link user-link-people' title='呂布'>呂布</A>，轉燈兒般廝殺。八路人馬，都看得呆了。 <A HREF='../人物/呂布.html' class='wise-wiki-link user-link-people' title='呂布'>呂布</A>架隔遮攔不定，看著<A HREF='../人物/劉備.html' class='wise-wiki-link user-link-people' title='劉備'>玄德</A>面上，虛刺一戟，<A HREF='../人物/劉備.html' class='wise-wiki-link user-link-people' title='劉備'>玄德</A>急閃。 <A HREF='../人物/呂布.html' class='wise-wiki-link user-link-people' title='呂布'>呂布</A>蕩開陣角，倒拖畫戟，飛馬便回。三個那里肯舍，拍馬趕來。八路軍兵，喊聲大震，一齊掩殺。 <A HREF='../人物/呂布.html' class='wise-wiki-link user-link-people' title='呂布'>呂布</A>軍馬，望關上奔走；<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>隨後趕來。古人曾有篇言語，單道著<A HREF='../人物/劉備.html' class='wise-wiki-link user-link-people' title='劉備'>玄德</A>、<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>三戰<A HREF='../人物/呂布.html' class='wise-wiki-link user-link-people' title='呂布'>呂布</A>：</P>
<DIV class='wise-wiki-p user-poem'><P class='wise-wiki user-poem'>漢朝天數當桓靈，炎炎紅日將西傾。</P>
<P class='wise-wiki user-poem'>奸臣董卓廢少帝，劉協懦弱魂夢驚。</P>
<P class='wise-wiki user-poem'>曹操傳檄告天下，諸侯奮怒皆興兵。</P>
<P class='wise-wiki user-poem'>議立袁紹作盟主，誓扶王室定太平。</P>
<P class='wise-wiki user-poem'>溫侯呂布世無比，雄才四海誇英偉。</P>
<P class='wise-wiki user-poem'>護軀銀鎧砌龍鱗，束髮金冠簪雉尾。</P>
<P class='wise-wiki user-poem'>參差寶帶獸平吞，錯落錦袍飛鳳起。</P>
<P class='wise-wiki user-poem'>龍駒跳踏起天風，畫戟熒煌射秋水。</P>
<P class='wise-wiki user-poem'>出關搦戰誰敢當？諸侯膽裂心惶惶。</P>
<P class='wise-wiki user-poem'>踴出燕人張翼德，手持蛇矛丈八槍。</P>
<P class='wise-wiki user-poem'>虎鬚倒豎翻金線，環眼圓睜起電光。</P>
<P class='wise-wiki user-poem'>酣戰未能分勝敗，陣前惱起關雲長。</P>
<P class='wise-wiki user-poem'>青龍寶刀燦霜雪，鸚鵡戰袍飛蛺蝶。</P>
<P class='wise-wiki user-poem'>馬蹄到處鬼神嚎，目前一怒應流血。</P>
<P class='wise-wiki user-poem'>梟雄玄德掣雙鋒，抖擻天威施勇烈。</P>
<P class='wise-wiki user-poem'>三人圍繞戰多時，遮攔架隔無休歇。</P>
<P class='wise-wiki user-poem'>喊聲震動天地翻，殺氣迷漫牛斗寒。</P>
<P class='wise-wiki user-poem'>呂布力窮尋走路，遙望山塞拍馬還。</P>
<P class='wise-wiki user-poem'>倒拖畫桿方天戟，亂散銷金五彩幡。</P>
<P class='wise-wiki user-poem'>頓斷絨絛走赤兔，翻身飛上虎牢關。</P></DIV>
<P class=wise-wiki>三人直趕<A HREF='../人物/呂布.html' class='wise-wiki-link user-link-people' title='呂布'>呂布</A>到關下，看見關上西風飄動青羅傘扒。 <A HREF='../人物/張飛.html' class='wise-wiki-link user-link-people' title='張飛'>張飛</A>大叫：“此必<A HREF='../人物/董卓.html' class='wise-wiki-link user-link-people' title='董卓'>董卓</A>！追<A HREF='../人物/呂布.html' class='wise-wiki-link user-link-people' title='呂布'>呂布</A>有什強處！不如先拿<A HREF='../人物/董卓.html' class='wise-wiki-link user-link-people' title='董卓'>董賊</A>，便是斬草除根！”拍馬上關，來擒<A HREF='../人物/董卓.html' class='wise-wiki-link user-link-people' title='董卓'>董卓</A>。正是：</P>
<DIV class='wise-wiki-p user-poem'><P class='wise-wiki user-poem'>擒賊定須擒賊首，</P>
<P class='wise-wiki user-poem'>奇功端的待奇人。</P></DIV>
<P class=wise-wiki>未知勝負如何，且聽下文分解。</P>
</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='004.html' class='navigator'>上一頁</A></SPAN> <SPAN class='navigator'><A HREF='006.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01404秒。</DIV></BODY>
</HTML>