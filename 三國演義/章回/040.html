<!DOCTYPE html>
<html>
<BASE HREF="" />
<!--Copyright &copy; MyWISE. All rights reserved-->
<HEAD><link href="../../layout.css" rel="stylesheet" type="text/css" />
<link href="../../wise.css" rel="stylesheet" type="text/css" />
<link href="../../wise-wiki.css" rel="stylesheet" type="text/css" />
<link href="../../navigator.css" rel="stylesheet" type="text/css" />
<link rel="shortcut icon" href="../../site.files/favicon.ico" />
<link rel="apple-touch-icon" href="../../site.files/favicon.ico" />
<meta charset="UTF-8"><TITLE>第四十回　蔡夫人議獻荊州　諸葛亮火燒新野 - 中華資訊</TITLE>
</HEAD>
<BODY><TABLE width=100% class=borderlayout-site><TR class=borderlayout-site><TD class=borderlayout-top-site colspan=3><DIV class='page-header-title'>
<DIV style='display:inline; float:left;'><IMG class='page-header-logo' SRC='../../site.files/logo.png'></DIV>
<BR />
<DIV class='page-header-subtitle'>
【<A class='wise-wiki-link user-link-chapter' HREF="../../主頁/介紹/主頁.html">主頁</A>】 - 
【<A class='wise-wiki-link user-link-chapter' HREF="../../主頁/介紹/站長的話.html">站長的話</A>】
</DIV>
<DIV class='page-header-subtitle'>
《<A class='wise-wiki-link user-link-chapter' HREF="000.html">三國演義</A>》 - 
《<A class='wise-wiki-link user-link-chapter' HREF="../../水滸傳/章回/000.html">水滸傳</A>》 - 
《<A class='wise-wiki-link user-link-chapter' HREF="../../西遊記/章回/000.html">西遊記</A>》 - 
《<A class='wise-wiki-link user-link-chapter' HREF="../../紅樓夢/章回/000.html">紅樓夢</A>》
</DIV>
</DIV><HR style='width: 100%;' /></TD></TR><TR class=borderlayout-site><TD class=borderlayout-after-top-site colspan=3></TD></TR><TR class=borderlayout-site><TD class=borderlayout-left-site></TD><TD class=borderlayout-center-site width=100%><TABLE width=100% class=borderlayout-group><TR class=borderlayout-group><TD class=borderlayout-top-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='039.html' class='navigator'>上一頁</A></SPAN> <SPAN class='navigator'><A HREF='041.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR><TR class=borderlayout-group><TD class=borderlayout-after-top-group colspan=3></TD></TR><TR class=borderlayout-group><TD class=borderlayout-left-group></TD><TD class=borderlayout-center-group width=100%><DIV class='wise-page-content'><H1 class='wise-wiki-title'>第四十回　蔡夫人議獻荊州　諸葛亮火燒新野</H1>
<FIELDSET class='wise-wiki user-fieldset-reference'><LEGEND class='wise-wiki user-fieldset-reference'>外部鏈接</LEGEND><DIV class='wise-wiki-fieldset user-fieldset-reference'>
<UL class='wise-wiki'><LI><A HREF='http://zh.wikipedia.org/wiki/%E8%B5%A4%E5%A3%81%E4%B9%8B%E6%88%B0' class='wise-wiki-external-link user-external-link-wikipedia' title='維基：赤壁之戰'>維基：赤壁之戰</A>
</UL></DIV></FIELDSET>


<P class=wise-wiki>卻說<A HREF='../人物/劉備.html' class='wise-wiki-link user-link-people' title='劉備'>玄德</A>問<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>求拒<A HREF='../人物/曹操.html' class='wise-wiki-link user-link-people' title='曹操'>曹</A>兵之計。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“新野小縣，不可久居。近聞<A HREF='../人物/劉表.html' class='wise-wiki-link user-link-people' title='劉表'>劉景升</A>病在危篤，可乘此機會，取<A HREF='../人物/劉表.html' class='wise-wiki-link user-link-people' title='劉表'>彼</A>荊州為安身之地，庶可拒<A HREF='../人物/曹操.html' class='wise-wiki-link user-link-people' title='曹操'>曹操</A>也。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/諸葛亮.html' class='wise-wiki-link user-link-people' title='諸葛亮'>公</A>言甚善。但<A HREF='../人物/劉備.html' class='wise-wiki-link user-link-people' title='劉備'>備</A>受<A HREF='../人物/劉表.html' class='wise-wiki-link user-link-people' title='劉表'>景升</A>之恩，安忍圖之？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“今若不取，後悔何及？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/劉備.html' class='wise-wiki-link user-link-people' title='劉備'>吾</A>寧死不忍作負義之事。”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“且再作商議。”</P>
<P class=wise-wiki>卻說<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>敗回許昌，自縛見<A HREF='../人物/曹操.html' class='wise-wiki-link user-link-people' title='曹操'>曹操</A>，伏地請死。 <A HREF='../人物/曹操.html' class='wise-wiki-link user-link-people' title='曹操'>操</A>釋<A HREF='../人物/夏侯惇.html' class='wise-wiki-link user-link-people' title='夏侯惇'>之</A>。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>曰：“<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>遭<A HREF='../人物/諸葛亮.html' class='wise-wiki-link user-link-people' title='諸葛亮'>諸葛亮</A>詭計，用火攻破我軍。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/夏侯惇.html' class='wise-wiki-link user-link-people' title='夏侯惇'>汝</A>自幼用兵，豈不知狹處須防火攻？”<A HREF='../人物/夏侯惇.html' class='wise-wiki-link user-link-people' title='夏侯惇'>惇</A>曰：“<A HREF='../人物/李典.html' class='wise-wiki-link user-link-people' title='李典'>李典</A>、<A HREF='../人物/於禁.html' class='wise-wiki-link user-link-people' title='於禁'>於禁</A>曾言及此，悔之不及！”<A HREF='../人物/曹操.html' class='wise-wiki-link user-link-people' title='曹操'>操</A>乃賞二人。 <A HREF='../人物/夏侯惇.html' class='wise-wiki-link user-link-people' title='夏侯惇'>惇</A>曰：“<A HREF='../人物/劉備.html' class='wise-wiki-link user-link-people' title='劉備'>劉備</A>如此猖獗，真腹心之患也，不可不急除。”<A HREF='../人物/曹操.html' class='wise-wiki-link user-link-people' title='曹操'>操</A>曰：“<A HREF='../人物/曹操.html' class='wise-wiki-link user-link-people' title='曹操'>吾</A>所慮者，<A HREF='../人物/劉備.html' class='wise-wiki-link user-link-people' title='劉備'>劉備</A>、<A HREF='../人物/孫權.html' class='wise-wiki-link user-link-people' title='孫權'>孫權</A>耳。餘皆不足介意。今當乘此時掃平江南。”便傳令起大兵五十萬，令<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/曹洪.html' class='wise-wiki-link user-link-people' title='曹洪'>曹洪</A>為第一隊；<A HREF='../人物/張遼.html' class='wise-wiki-link user-link-people' title='張遼'>張遼</A>、<A HREF='../人物/張郃.html' class='wise-wiki-link user-link-people' title='張郃'>張郃</A>為第二隊；<A HREF='../人物/夏侯淵.html' class='wise-wiki-link user-link-people' title='夏侯淵'>夏侯淵</A>、<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>為第三隊；<A HREF='../人物/於禁.html' class='wise-wiki-link user-link-people' title='於禁'>於禁</A>、<A HREF='../人物/李典.html' class='wise-wiki-link user-link-people' title='李典'>李典</A>為第四隊；<A HREF='../人物/曹操.html' class='wise-wiki-link user-link-people' title='曹操'>操</A>自領諸將為第五隊。每隊各引兵十萬。又令<A HREF='../人物/許褚.html' class='wise-wiki-link user-link-people' title='許褚'>許褚</A>為折衝將軍，引兵三千為先鋒。選定建安十三年秋七月丙午日出師。</P>
<P class=wise-wiki>大中大夫<A HREF='../人物/孔融.html' class='wise-wiki-link user-link-people' title='孔融'>孔融</A>諫曰：“<A HREF='../人物/劉備.html' class='wise-wiki-link user-link-people' title='劉備'>劉備</A>、<A HREF='../人物/劉表.html' class='wise-wiki-link user-link-people' title='劉表'>劉表</A>皆漢室宗親，不可輕伐。<A HREF='../人物/孫權.html' class='wise-wiki-link user-link-people' title='孫權'>孫權</A>虎踞六郡，且有大江之險，亦不易取。今<A HREF='../人物/曹操.html' class='wise-wiki-link user-link-people' title='曹操'>丞相</A>興此無義之師，恐失天下之望。”<A HREF='../人物/曹操.html' class='wise-wiki-link user-link-people' title='曹操'>操</A>怒曰：“<A HREF='../人物/劉備.html' class='wise-wiki-link user-link-people' title='劉備'>劉備</A>、<A HREF='../人物/劉表.html' class='wise-wiki-link user-link-people' title='劉表'>劉表</A>、<A HREF='../人物/孫權.html' class='wise-wiki-link user-link-people' title='孫權'>孫權</A>皆逆命之臣，豈容不討？”遂叱退<A HREF='../人物/孔融.html' class='wise-wiki-link user-link-people' title='孔融'>孔融</A>，下令如有再諫者必斬。 <A HREF='../人物/孔融.html' class='wise-wiki-link user-link-people' title='孔融'>孔融</A>出府，仰天歎曰：“以至不仁伐至仁，安得不敗乎！”</P>
<P class=wise-wiki>時御史大夫<A HREF='../人物/郗慮.html' class='wise-wiki-link user-link-people' title='郗慮'>郗慮</A>家客聞此言，報知<A HREF='../人物/郗慮.html' class='wise-wiki-link user-link-people' title='郗慮'>郗慮</A>。 <A HREF='../人物/郗慮.html' class='wise-wiki-link user-link-people' title='郗慮'>慮</A>常被<A HREF='../人物/孔融.html' class='wise-wiki-link user-link-people' title='孔融'>孔融</A>侮慢，心正恨<A HREF='../人物/孔融.html' class='wise-wiki-link user-link-people' title='孔融'>之</A>，乃以此言入告<A HREF='../人物/曹操.html' class='wise-wiki-link user-link-people' title='曹操'>曹操</A>；且曰：“<A HREF='../人物/孔融.html' class='wise-wiki-link user-link-people' title='孔融'>融</A>平日每每狎侮<A HREF='../人物/曹操.html' class='wise-wiki-link user-link-people' title='曹操'>丞相</A>，又與<A HREF='../人物/禰衡.html' class='wise-wiki-link user-link-people' title='禰衡'>禰衡</A>相善。<A HREF='../人物/禰衡.html' class='wise-wiki-link user-link-people' title='禰衡'>衡</A>贊<A HREF='../人物/孔融.html' class='wise-wiki-link user-link-people' title='孔融'>融</A>曰：“<A HREF='../人物/孔子.html' class='wise-wiki-link user-link-people' title='孔子'>仲尼</A>不死。 ”<A HREF='../人物/孔融.html' class='wise-wiki-link user-link-people' title='孔融'>融</A>贊<A HREF='../人物/禰衡.html' class='wise-wiki-link user-link-people' title='禰衡'>衡</A>曰：“<A HREF='../人物/顏回.html' class='wise-wiki-link user-link-people' title='顏回'>顏回</A>復生。 ”向者<A HREF='../人物/禰衡.html' class='wise-wiki-link user-link-people' title='禰衡'>禰衡</A>之辱<A HREF='../人物/曹操.html' class='wise-wiki-link user-link-people' title='曹操'>丞相</A>，乃<A HREF='../人物/孔融.html' class='wise-wiki-link user-link-people' title='孔融'>融</A>使<A HREF='../人物/禰衡.html' class='wise-wiki-link user-link-people' title='禰衡'>之</A>也。”<A HREF='../人物/曹操.html' class='wise-wiki-link user-link-people' title='曹操'>操</A>大怒，遂命廷尉捕捉<A HREF='../人物/孔融.html' class='wise-wiki-link user-link-people' title='孔融'>孔融</A>。 <A HREF='../人物/孔融.html' class='wise-wiki-link user-link-people' title='孔融'>融</A>有二子，年尚少，時方在家，對坐奕棋。左右急報曰：“<A HREF='../人物/孔融.html' class='wise-wiki-link user-link-people' title='孔融'>尊君</A>被廷尉執去，將斬矣。二公子何不急避？”二子曰：“覆巢之下，安有完卵乎？”</P>
<P class=wise-wiki>言未已，廷尉又至，盡收<A HREF='../人物/孔融.html' class='wise-wiki-link user-link-people' title='孔融'>融</A>家小並二子，皆斬之，號令<A HREF='../人物/孔融.html' class='wise-wiki-link user-link-people' title='孔融'>融</A>屍於市。京兆<A HREF='../人物/脂習.html' class='wise-wiki-link user-link-people' title='脂習'>脂習</A>伏尸而哭。 <A HREF='../人物/曹操.html' class='wise-wiki-link user-link-people' title='曹操'>操</A>聞之，大怒，欲殺<A HREF='../人物/脂習.html' class='wise-wiki-link user-link-people' title='脂習'>之</A>。 <A HREF='../人物/荀彧.html' class='wise-wiki-link user-link-people' title='荀彧'>荀彧</A>曰：“<A HREF='../人物/荀彧.html' class='wise-wiki-link user-link-people' title='荀彧'>彧</A>聞<A HREF='../人物/脂習.html' class='wise-wiki-link user-link-people' title='脂習'>脂習</A>常諫<A HREF='../人物/孔融.html' class='wise-wiki-link user-link-people' title='孔融'>融</A>曰：‘<A HREF='../人物/孔融.html' class='wise-wiki-link user-link-people' title='孔融'>公</A>剛直太過，乃取禍之道。’今<A HREF='../人物/孔融.html' class='wise-wiki-link user-link-people' title='孔融'>融</A>死而來哭，乃義人也，不可殺。”<A HREF='../人物/曹操.html' class='wise-wiki-link user-link-people' title='曹操'>操</A>乃止。 <A HREF='../人物/脂習.html' class='wise-wiki-link user-link-people' title='脂習'>習</A>收<A HREF='../人物/孔融.html' class='wise-wiki-link user-link-people' title='孔融'>融</A>父子屍首，皆葬之。後人有詩讚<A HREF='../人物/孔融.html' class='wise-wiki-link user-link-people' title='孔融'>孔融</A>曰：</P>
<DIV class='wise-wiki-p user-poem'><P class='wise-wiki user-poem'>孔融居北海，豪氣貫長虹。</P>
<P class='wise-wiki user-poem'>坐上客長滿，樽中酒不空。</P>
<P class='wise-wiki user-poem'>文章驚世俗，談笑侮王公。</P>
<P class='wise-wiki user-poem'>史筆褒忠直，存宜紀大中。</P></DIV>
<P class=wise-wiki><A HREF='../人物/曹操.html' class='wise-wiki-link user-link-people' title='曹操'>曹操</A>既殺<A HREF='../人物/孔融.html' class='wise-wiki-link user-link-people' title='孔融'>孔融</A>，傳令五隊軍馬次第起行，只留<A HREF='../人物/荀彧.html' class='wise-wiki-link user-link-people' title='荀彧'>荀彧</A>等守許昌。</P>
<P class=wise-wiki>卻說荊州<A HREF='../人物/劉表.html' class='wise-wiki-link user-link-people' title='劉表'>劉表</A>病重，使人請<A HREF='../人物/劉備.html' class='wise-wiki-link user-link-people' title='劉備'>玄德</A>來託孤。 <A HREF='../人物/劉備.html' class='wise-wiki-link user-link-people' title='劉備'>玄德</A>引<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>至荊州見<A HREF='../人物/劉表.html' class='wise-wiki-link user-link-people' title='劉表'>劉表</A>。 <A HREF='../人物/劉表.html' class='wise-wiki-link user-link-people' title='劉表'>表</A>曰：“<A HREF='../人物/劉表.html' class='wise-wiki-link user-link-people' title='劉表'>我</A>病已入膏肓，不久便死矣；特託孤於<A HREF='../人物/劉備.html' class='wise-wiki-link user-link-people' title='劉備'>賢弟</A>。我子無才，恐不能承父業。<A HREF='../人物/劉表.html' class='wise-wiki-link user-link-people' title='劉表'>我</A>死之後，<A HREF='../人物/劉備.html' class='wise-wiki-link user-link-people' title='劉備'>賢弟</A>可自領荊州。”<A HREF='../人物/劉備.html' class='wise-wiki-link user-link-people' title='劉備'>玄德</A>泣拜曰：“<A HREF='../人物/劉備.html' class='wise-wiki-link user-link-people' title='劉備'>備</A>當竭力以輔賢侄，安敢有他意乎？”</P>
<P class=wise-wiki>正說間，人報<A HREF='../人物/曹操.html' class='wise-wiki-link user-link-people' title='曹操'>曹操</A>自統大兵至。 <A HREF='../人物/劉備.html' class='wise-wiki-link user-link-people' title='劉備'>玄德</A>急辭<A HREF='../人物/劉表.html' class='wise-wiki-link user-link-people' title='劉表'>劉表</A>，星夜回新野。 <A HREF='../人物/劉表.html' class='wise-wiki-link user-link-people' title='劉表'>劉表</A>病中聞此信，吃驚不小，商議寫遺囑，令<A HREF='../人物/劉備.html' class='wise-wiki-link user-link-people' title='劉備'>玄德</A>輔佐長子<A HREF='../人物/劉琦.html' class='wise-wiki-link user-link-people' title='劉琦'>劉琦</A>為荊州之主。 <A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>聞之大怒，關上內門，使<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>、<A HREF='../人物/張允.html' class='wise-wiki-link user-link-people' title='張允'>張允</A>二人把住外門。時<A HREF='../人物/劉琦.html' class='wise-wiki-link user-link-people' title='劉琦'>劉琦</A>在江夏，知<A HREF='../人物/劉表.html' class='wise-wiki-link user-link-people' title='劉表'>父</A>病危，來至荊州探病。方到外門，<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>當住曰：“<A HREF='../人物/劉琦.html' class='wise-wiki-link user-link-people' title='劉琦'>公子</A>奉<A HREF='../人物/劉表.html' class='wise-wiki-link user-link-people' title='劉表'>父</A>命鎮守江夏，其任至重。今擅難職守，倘東吳兵至，如之奈何？若入見<A HREF='../人物/劉表.html' class='wise-wiki-link user-link-people' title='劉表'>主公</A>，<A HREF='../人物/劉表.html' class='wise-wiki-link user-link-people' title='劉表'>主公</A>必生嗔怒，病將轉增，非孝也。宜速回。”</P>
<P class=wise-wiki><A HREF='../人物/劉琦.html' class='wise-wiki-link user-link-people' title='劉琦'>劉琦</A>立於門外，大哭一場，上馬仍回江夏。 <A HREF='../人物/劉表.html' class='wise-wiki-link user-link-people' title='劉表'>劉表</A>病勢危篤，望<A HREF='../人物/劉琦.html' class='wise-wiki-link user-link-people' title='劉琦'>劉琦</A>不來；至八月戊申日，大叫數聲而死。後人有詩嘆<A HREF='../人物/劉表.html' class='wise-wiki-link user-link-people' title='劉表'>劉表</A>曰：</P>
<DIV class='wise-wiki-p user-poem'><P class='wise-wiki user-poem'>昔聞袁氏居河朔，</P>
<P class='wise-wiki user-poem'>又見劉君霸漢陽。</P>
<P class='wise-wiki user-poem'>總為牝晨致家累，</P>
<P class='wise-wiki user-poem'>可憐不久盡消亡。</P></DIV>
<P class=wise-wiki><A HREF='../人物/劉表.html' class='wise-wiki-link user-link-people' title='劉表'>劉表</A>既死，<A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>與<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>、<A HREF='../人物/張允.html' class='wise-wiki-link user-link-people' title='張允'>張允</A>，商議假寫遺囑，令次子<A HREF='../人物/劉琮.html' class='wise-wiki-link user-link-people' title='劉琮'>劉琮</A>為荊州之主，然後舉哀報喪。時<A HREF='../人物/劉琮.html' class='wise-wiki-link user-link-people' title='劉琮'>劉琮</A>年方十四歲，頗聰明，乃聚眾言曰：“<A HREF='../人物/劉表.html' class='wise-wiki-link user-link-people' title='劉表'>吾父</A>棄世，<A HREF='../人物/劉琦.html' class='wise-wiki-link user-link-people' title='劉琦'>吾兄</A>現在江夏，更有叔父<A HREF='../人物/劉備.html' class='wise-wiki-link user-link-people' title='劉備'>玄德</A>在新野。汝等立<A HREF='../人物/劉琮.html' class='wise-wiki-link user-link-people' title='劉琮'>我</A>為主，倘<A HREF='../人物/劉琦.html' class='wise-wiki-link user-link-people' title='劉琦'>兄</A>與<A HREF='../人物/劉備.html' class='wise-wiki-link user-link-people' title='劉備'>叔父</A>興兵問罪，如何解釋？”</P>
<P class=wise-wiki>眾官未及對，幕官<A HREF='../人物/李圭.html' class='wise-wiki-link user-link-people' title='李圭'>李圭</A>答曰：“<A HREF='../人物/劉琮.html' class='wise-wiki-link user-link-people' title='劉琮'>公子</A>之言甚善。今可急發哀書至江夏，請<A HREF='../人物/劉琦.html' class='wise-wiki-link user-link-people' title='劉琦'>大公子</A>為荊州之主；就命<A HREF='../人物/劉備.html' class='wise-wiki-link user-link-people' title='劉備'>玄德</A>一同理事。北可以敵<A HREF='../人物/曹操.html' class='wise-wiki-link user-link-people' title='曹操'>曹操</A>，南可以拒<A HREF='../人物/孫權.html' class='wise-wiki-link user-link-people' title='孫權'>孫權</A>，此萬全之策也。”<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>叱曰：“<A HREF='../人物/李圭.html' class='wise-wiki-link user-link-people' title='李圭'>汝</A>何人，敢亂言以逆<A HREF='../人物/劉表.html' class='wise-wiki-link user-link-people' title='劉表'>主公</A>遺命！”<A HREF='../人物/李圭.html' class='wise-wiki-link user-link-people' title='李圭'>李圭</A>大罵曰：“<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>內外朋謀，假稱遺命，廢長立幼，眼見荊襄九郡，送於蔡氏之手！<A HREF='../人物/劉表.html' class='wise-wiki-link user-link-people' title='劉表'>故主</A>有靈，必當殛<A HREF='../人物/蔡瑁.html' class='wise-wiki-link user-link-people' title='蔡瑁'>汝</A>！”</P>
<P class=wise-wiki><A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>大怒，喝令左右推出斬之，<A HREF='../人物/李圭.html' class='wise-wiki-link user-link-people' title='李圭'>李圭</A>至死大罵不絕。於是<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>遂立<A HREF='../人物/劉琮.html' class='wise-wiki-link user-link-people' title='劉琮'>劉琮</A>為主。蔡氏宗族，分領荊州之兵；命治中<A HREF='../人物/鄧義.html' class='wise-wiki-link user-link-people' title='鄧義'>鄧義</A>、別駕<A HREF='../人物/劉先.html' class='wise-wiki-link user-link-people' title='劉先'>劉先</A>守荊州。 <A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>自與<A HREF='../人物/劉琮.html' class='wise-wiki-link user-link-people' title='劉琮'>劉琮</A>前赴襄陽駐紮，以防<A HREF='../人物/劉琦.html' class='wise-wiki-link user-link-people' title='劉琦'>劉琦</A>、<A HREF='../人物/劉備.html' class='wise-wiki-link user-link-people' title='劉備'>劉備</A>，就葬<A HREF='../人物/劉表.html' class='wise-wiki-link user-link-people' title='劉表'>劉表</A>之棺於襄陽城東漢陽之原，竟不訃告<A HREF='../人物/劉琦.html' class='wise-wiki-link user-link-people' title='劉琦'>劉琦</A>與<A HREF='../人物/劉備.html' class='wise-wiki-link user-link-people' title='劉備'>玄德</A>。</P>
<P class=wise-wiki><A HREF='../人物/劉琮.html' class='wise-wiki-link user-link-people' title='劉琮'>劉琮</A>至襄陽，方才歇馬，忽報<A HREF='../人物/曹操.html' class='wise-wiki-link user-link-people' title='曹操'>曹操</A>引大軍迳望襄陽而來。 <A HREF='../人物/劉琮.html' class='wise-wiki-link user-link-people' title='劉琮'>琮</A>大驚，遂請<A HREF='../人物/蒯越.html' class='wise-wiki-link user-link-people' title='蒯越'>蒯越</A>、<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>等商議。東曹掾<A HREF='../人物/傅巽.html' class='wise-wiki-link user-link-people' title='傅巽'>傅巽</A>進言曰：“不特<A HREF='../人物/曹操.html' class='wise-wiki-link user-link-people' title='曹操'>曹操</A>兵來為可憂；今<A HREF='../人物/劉琦.html' class='wise-wiki-link user-link-people' title='劉琦'>大公子</A>在江夏，<A HREF='../人物/劉備.html' class='wise-wiki-link user-link-people' title='劉備'>玄德</A>在新野，我皆未往報喪，若彼興兵問罪，荊、襄危矣。<A HREF='../人物/傅巽.html' class='wise-wiki-link user-link-people' title='傅巽'>巽</A>有一計，可使荊、襄之民，安如泰山，又可保全<A HREF='../人物/劉琮.html' class='wise-wiki-link user-link-people' title='劉琮'>主公</A>名爵。”<A HREF='../人物/劉琮.html' class='wise-wiki-link user-link-people' title='劉琮'>琮</A>曰：“計將安出？”<A HREF='../人物/傅巽.html' class='wise-wiki-link user-link-people' title='傅巽'>巽</A>曰：“不如將荊、襄九郡，獻與<A HREF='../人物/曹操.html' class='wise-wiki-link user-link-people' title='曹操'>曹操</A>。<A HREF='../人物/曹操.html' class='wise-wiki-link user-link-people' title='曹操'>操</A>必重待<A HREF='../人物/劉琮.html' class='wise-wiki-link user-link-people' title='劉琮'>主公</A>也。”</P>
<P class=wise-wiki><A HREF='../人物/劉琮.html' class='wise-wiki-link user-link-people' title='劉琮'>琮</A>叱曰：“是何言也！<A HREF='../人物/劉琮.html' class='wise-wiki-link user-link-people' title='劉琮'>孤</A>受<A HREF='../人物/劉表.html' class='wise-wiki-link user-link-people' title='劉表'>先君</A>之基業，坐尚未穩，豈可便棄之他人？”<A HREF='../人物/蒯越.html' class='wise-wiki-link user-link-people' title='蒯越'>蒯越</A>曰：“<A HREF='../人物/傅巽.html' class='wise-wiki-link user-link-people' title='傅巽'>傅公悌</A>之言是也。夫逆順有大體，強弱有定勢。今<A HREF='../人物/曹操.html' class='wise-wiki-link user-link-people' title='曹操'>曹操</A>南征北討，以朝廷為名，<A HREF='../人物/劉琮.html' class='wise-wiki-link user-link-people' title='劉琮'>主公</A>拒之，其名不順。且<A HREF='../人物/劉琮.html' class='wise-wiki-link user-link-people' title='劉琮'>主公</A>新立，外患未寧，內憂將作。荊、襄之民，聞<A HREF='../人物/曹操.html' class='wise-wiki-link user-link-people' title='曹操'>曹</A>兵至，未戰而膽先寒，安能與之敵哉？”<A HREF='../人物/劉琮.html' class='wise-wiki-link user-link-people' title='劉琮'>琮</A>曰：“諸公之言，非<A HREF='../人物/劉琮.html' class='wise-wiki-link user-link-people' title='劉琮'>我</A>不從；但以<A HREF='../人物/劉表.html' class='wise-wiki-link user-link-people' title='劉表'>先君</A>之業，一旦棄與他人，恐貽笑於天下耳。”</P>
<P class=wise-wiki>言未已，<A HREF='../人物/王粲.html' class='wise-wiki-link user-link-people' title='王粲'>一人</A>昂然而進曰：“<A HREF='../人物/傅巽.html' class='wise-wiki-link user-link-people' title='傅巽'>傅公悌</A>、<A HREF='../人物/蒯越.html' class='wise-wiki-link user-link-people' title='蒯越'>蒯異度</A>之言甚善，何不從之？”眾視之，乃山陽高平人，<A HREF='../人物/王粲.html' class='wise-wiki-link user-link-people' title='王粲'>姓王，名粲，字仲宣</A>。 <A HREF='../人物/王粲.html' class='wise-wiki-link user-link-people' title='王粲'>粲</A>容貌廋弱，身材短小；幼時往見中郎<A HREF='../人物/蔡邕.html' class='wise-wiki-link user-link-people' title='蔡邕'>蔡邕</A>。時<A HREF='../人物/蔡邕.html' class='wise-wiki-link user-link-people' title='蔡邕'>邕</A>高朋滿座，聞<A HREF='../人物/王粲.html' class='wise-wiki-link user-link-people' title='王粲'>粲</A>至，倒履迎之。賓客皆驚曰：“<A HREF='../人物/蔡邕.html' class='wise-wiki-link user-link-people' title='蔡邕'>蔡中郎</A>何獨敬此<A HREF='../人物/王粲.html' class='wise-wiki-link user-link-people' title='王粲'>小子</A>耶？”<A HREF='../人物/蔡邕.html' class='wise-wiki-link user-link-people' title='蔡邕'>邕</A>曰：“<A HREF='../人物/王粲.html' class='wise-wiki-link user-link-people' title='王粲'>此子</A>有異才，<A HREF='../人物/蔡邕.html' class='wise-wiki-link user-link-people' title='蔡邕'>吾</A>不如也。”<A HREF='../人物/王粲.html' class='wise-wiki-link user-link-people' title='王粲'>粲</A>博聞強記，人皆不及；嘗觀道旁碑文一過，便能記誦；觀人奕棋，棋局亂，<A HREF='../人物/王粲.html' class='wise-wiki-link user-link-people' title='王粲'>粲</A>復為擺出，不差一子。又善算術。其文詞妙絕一時。年十七，闢為黃門侍郎，不就。後因避亂至荊襄，<A HREF='../人物/劉表.html' class='wise-wiki-link user-link-people' title='劉表'>劉表</A>以為上賓。</P>
<P class=wise-wiki>當日謂<A HREF='../人物/劉琮.html' class='wise-wiki-link user-link-people' title='劉琮'>劉琮</A>曰：“<A HREF='../人物/劉琮.html' class='wise-wiki-link user-link-people' title='劉琮'>將軍</A>自料比<A HREF='../人物/曹操.html' class='wise-wiki-link user-link-people' title='曹操'>曹公</A>何如？”<A HREF='../人物/劉琮.html' class='wise-wiki-link user-link-people' title='劉琮'>琮</A>曰：“不如也。”<A HREF='../人物/王粲.html' class='wise-wiki-link user-link-people' title='王粲'>粲</A>曰：“<A HREF='../人物/曹操.html' class='wise-wiki-link user-link-people' title='曹操'>曹公</A>兵強將勇，足智多謀。擒<A HREF='../人物/呂布.html' class='wise-wiki-link user-link-people' title='呂布'>呂布</A>於下邳，摧<A HREF='../人物/袁紹.html' class='wise-wiki-link user-link-people' title='袁紹'>袁紹</A>於官渡，逐<A HREF='../人物/劉備.html' class='wise-wiki-link user-link-people' title='劉備'>劉備</A>於隴右，破<A HREF='../人物/烏桓.html' class='wise-wiki-link user-link-people' title='烏桓'>烏桓</A>於白狼：梟除盪定者，不可勝計。今以大軍南下荊襄，勢難抵敵。<A HREF='../人物/傅巽.html' class='wise-wiki-link user-link-people' title='傅巽'>傅</A>、<A HREF='../人物/蒯越.html' class='wise-wiki-link user-link-people' title='蒯越'>蒯</A>二君之謀，乃長策也。<A HREF='../人物/劉琮.html' class='wise-wiki-link user-link-people' title='劉琮'>將軍</A>不可遲疑，致生後悔。”<A HREF='../人物/劉琮.html' class='wise-wiki-link user-link-people' title='劉琮'>琮</A>曰：“<A HREF='../人物/王粲.html' class='wise-wiki-link user-link-people' title='王粲'>先生</A>見教極是。但須禀告<A HREF='../人物/蔡夫人.html' class='wise-wiki-link user-link-people' title='蔡夫人'>母親</A>知道。”只見<A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>從屏後轉出，謂<A HREF='../人物/劉琮.html' class='wise-wiki-link user-link-people' title='劉琮'>琮</A>曰：“既是<A HREF='../人物/王粲.html' class='wise-wiki-link user-link-people' title='王粲'>仲宣</A>、<A HREF='../人物/傅巽.html' class='wise-wiki-link user-link-people' title='傅巽'>公悌</A>、<A HREF='../人物/蒯越.html' class='wise-wiki-link user-link-people' title='蒯越'>異度</A>三人所見相同，何必告<A HREF='../人物/蔡夫人.html' class='wise-wiki-link user-link-people' title='蔡夫人'>我</A>？”</P>
<P class=wise-wiki>於是<A HREF='../人物/劉琮.html' class='wise-wiki-link user-link-people' title='劉琮'>劉琮</A>意決，便寫降書，令<A HREF='../人物/宋忠.html' class='wise-wiki-link user-link-people' title='宋忠'>宋忠</A>潛地往<A HREF='../人物/曹操.html' class='wise-wiki-link user-link-people' title='曹操'>曹操</A>軍前投獻。 <A HREF='../人物/宋忠.html' class='wise-wiki-link user-link-people' title='宋忠'>宋忠</A>領命，直至宛城，接著<A HREF='../人物/曹操.html' class='wise-wiki-link user-link-people' title='曹操'>曹操</A>，獻上降書。 <A HREF='../人物/曹操.html' class='wise-wiki-link user-link-people' title='曹操'>操</A>大喜，重賞<A HREF='../人物/宋忠.html' class='wise-wiki-link user-link-people' title='宋忠'>宋忠</A>，分付教<A HREF='../人物/劉琮.html' class='wise-wiki-link user-link-people' title='劉琮'>劉琮</A>出城迎接，便著<A HREF='../人物/劉琮.html' class='wise-wiki-link user-link-people' title='劉琮'>他</A>永為荊州之主。 <A HREF='../人物/宋忠.html' class='wise-wiki-link user-link-people' title='宋忠'>宋忠</A>拜辭<A HREF='../人物/曹操.html' class='wise-wiki-link user-link-people' title='曹操'>曹操</A>，取路回荊襄。將欲渡江，忽見<A HREF='../人物/關羽.html' class='wise-wiki-link user-link-people' title='關羽'>一枝人馬</A>到來。視之，乃<A HREF='../人物/關羽.html' class='wise-wiki-link user-link-people' title='關羽'>關雲長</A>也。 <A HREF='../人物/宋忠.html' class='wise-wiki-link user-link-people' title='宋忠'>宋忠</A>迴避不及，被<A HREF='../人物/關羽.html' class='wise-wiki-link user-link-people' title='關羽'>雲長</A>喚住，細問荊州之事。 <A HREF='../人物/宋忠.html' class='wise-wiki-link user-link-people' title='宋忠'>忠</A>初時隱諱；後被<A HREF='../人物/關羽.html' class='wise-wiki-link user-link-people' title='關羽'>雲長</A>盤問不過，只得將前後事情，一一實告。 <A HREF='../人物/關羽.html' class='wise-wiki-link user-link-people' title='關羽'>雲長</A>大驚，隨捉<A HREF='../人物/宋忠.html' class='wise-wiki-link user-link-people' title='宋忠'>宋忠</A>至新野見<A HREF='../人物/劉備.html' class='wise-wiki-link user-link-people' title='劉備'>玄德</A>，備言其事。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>聞之大哭。 <A HREF='../人物/張飛.html' class='wise-wiki-link user-link-people' title='張飛'>張飛</A>曰：“事已如此，可先斬<A HREF='../人物/宋忠.html' class='wise-wiki-link user-link-people' title='宋忠'>宋忠</A>，隨起兵渡江，奪了襄陽，殺了<A HREF='../人物/蔡夫人.html' class='wise-wiki-link user-link-people' title='蔡夫人'>蔡氏</A>、<A HREF='../人物/劉琮.html' class='wise-wiki-link user-link-people' title='劉琮'>劉琮</A>，然後與<A HREF='../人物/曹操.html' class='wise-wiki-link user-link-people' title='曹操'>曹操</A>交戰。”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“<A HREF='../人物/張飛.html' class='wise-wiki-link user-link-people' title='張飛'>你</A>且緘口，<A HREF='../人物/劉備.html' class='wise-wiki-link user-link-people' title='劉備'>我</A>自有斟酌。”乃叱<A HREF='../人物/宋忠.html' class='wise-wiki-link user-link-people' title='宋忠'>宋忠</A>曰：“<A HREF='../人物/宋忠.html' class='wise-wiki-link user-link-people' title='宋忠'>你</A>知眾人作事，何不早來報<A HREF='../人物/劉備.html' class='wise-wiki-link user-link-people' title='劉備'>我</A>？今雖斬<A HREF='../人物/宋忠.html' class='wise-wiki-link user-link-people' title='宋忠'>汝</A>，無益於事，可速去。”<A HREF='../人物/宋忠.html' class='wise-wiki-link user-link-people' title='宋忠'>忠</A>拜謝，抱頭鼠竄而去。</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>正憂悶間，忽報公子<A HREF='../人物/劉琦.html' class='wise-wiki-link user-link-people' title='劉琦'>劉琦</A>差<A HREF='../人物/伊籍.html' class='wise-wiki-link user-link-people' title='伊籍'>伊籍</A>到來。 <A HREF='../人物/劉備.html' class='wise-wiki-link user-link-people' title='劉備'>玄德</A>感<A HREF='../人物/伊籍.html' class='wise-wiki-link user-link-people' title='伊籍'>伊籍</A>昔日相救之恩，降階迎之，再三稱謝。 <A HREF='../人物/伊籍.html' class='wise-wiki-link user-link-people' title='伊籍'>籍</A>曰：“<A HREF='../人物/劉琦.html' class='wise-wiki-link user-link-people' title='劉琦'>大公子</A>在江夏，聞<A HREF='../人物/劉表.html' class='wise-wiki-link user-link-people' title='劉表'>荊州</A>已故，<A HREF='../人物/蔡夫人.html' class='wise-wiki-link user-link-people' title='蔡夫人'>蔡夫人</A>與<A HREF='../人物/蔡瑁.html' class='wise-wiki-link user-link-people' title='蔡瑁'>蔡瑁</A>等商議，不來報喪，竟立<A HREF='../人物/劉琮.html' class='wise-wiki-link user-link-people' title='劉琮'>劉琮</A>為主。<A HREF='../人物/劉琦.html' class='wise-wiki-link user-link-people' title='劉琦'>公子</A>差人往襄陽探聽，回說是實；恐<A HREF='../人物/劉備.html' class='wise-wiki-link user-link-people' title='劉備'>使君</A>不知，特差<A HREF='../人物/伊籍.html' class='wise-wiki-link user-link-people' title='伊籍'>某</A>齎哀書呈報，並求<A HREF='../人物/劉備.html' class='wise-wiki-link user-link-people' title='劉備'>使君</A>盡起麾下精兵，同往襄陽問罪。”</P>
<P class=wise-wiki><A HREF='../人物/劉備.html' class='wise-wiki-link user-link-people' title='劉備'>玄德</A>看書畢，謂<A HREF='../人物/伊籍.html' class='wise-wiki-link user-link-people' title='伊籍'>伊籍</A>曰：“<A HREF='../人物/伊籍.html' class='wise-wiki-link user-link-people' title='伊籍'>機伯</A>只知<A HREF='../人物/劉琮.html' class='wise-wiki-link user-link-people' title='劉琮'>劉琮</A>僭立，更不知<A HREF='../人物/劉琮.html' class='wise-wiki-link user-link-people' title='劉琮'>劉琮</A>已將荊襄九郡，獻與<A HREF='../人物/曹操.html' class='wise-wiki-link user-link-people' title='曹操'>曹操</A>矣！”<A HREF='../人物/伊籍.html' class='wise-wiki-link user-link-people' title='伊籍'>籍</A>大驚曰：“<A HREF='../人物/劉備.html' class='wise-wiki-link user-link-people' title='劉備'>使君</A>何從知之？”<A HREF='../人物/劉備.html' class='wise-wiki-link user-link-people' title='劉備'>玄德</A>具言拿獲<A HREF='../人物/宋忠.html' class='wise-wiki-link user-link-people' title='宋忠'>宋忠</A>之事。 <A HREF='../人物/伊籍.html' class='wise-wiki-link user-link-people' title='伊籍'>籍</A>曰：“若如此，<A HREF='../人物/劉備.html' class='wise-wiki-link user-link-people' title='劉備'>使君</A>不如以弔喪為名，前赴襄陽，誘<A HREF='../人物/劉琮.html' class='wise-wiki-link user-link-people' title='劉琮'>劉琮</A>出迎，就便擒下，誅其黨類，則荊州屬<A HREF='../人物/劉備.html' class='wise-wiki-link user-link-people' title='劉備'>使君</A>矣。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/伊籍.html' class='wise-wiki-link user-link-people' title='伊籍'>機伯</A>之言是也，<A HREF='../人物/劉備.html' class='wise-wiki-link user-link-people' title='劉備'>主公</A>可從之。”<A HREF='../人物/劉備.html' class='wise-wiki-link user-link-people' title='劉備'>玄德</A>垂淚曰：“<A HREF='../人物/劉表.html' class='wise-wiki-link user-link-people' title='劉表'>吾兄</A>臨危託孤於<A HREF='../人物/劉備.html' class='wise-wiki-link user-link-people' title='劉備'>我</A>，今若執其子而奪其地，異日死於九泉之下，何面目復見<A HREF='../人物/劉表.html' class='wise-wiki-link user-link-people' title='劉表'>吾兄</A>乎？”<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“如不行此事，今<A HREF='../人物/曹操.html' class='wise-wiki-link user-link-people' title='曹操'>曹</A>兵已至宛城，何以拒敵？”<A HREF='../人物/劉備.html' class='wise-wiki-link user-link-people' title='劉備'>玄德</A>曰：“不如走樊城以避之。”</P>
<P class=wise-wiki>正商議間，探馬飛報<A HREF='../人物/曹操.html' class='wise-wiki-link user-link-people' title='曹操'>曹</A>兵已到博望了。 <A HREF='../人物/劉備.html' class='wise-wiki-link user-link-people' title='劉備'>玄德</A>慌忙發付<A HREF='../人物/伊籍.html' class='wise-wiki-link user-link-people' title='伊籍'>伊籍</A>回江夏，整頓軍馬，一面與<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>商議拒敵之計。 <A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>曰：“<A HREF='../人物/劉備.html' class='wise-wiki-link user-link-people' title='劉備'>主公</A>且寬心，前番一把火，燒了<A HREF='../人物/夏侯惇.html' class='wise-wiki-link user-link-people' title='夏侯惇'>夏侯惇</A>大半人馬；今番<A HREF='../人物/曹操.html' class='wise-wiki-link user-link-people' title='曹操'>曹</A>軍又來，必教他中這條計。我等在新野住不得了，不如早到樊城去。”便差人四門張榜，曉諭居民：“無論老幼男女，願從者，即於今日皆跟我往樊城暫避，不可自誤。”差<A HREF='../人物/孫幹.html' class='wise-wiki-link user-link-people' title='孫幹'>孫幹</A>往河邊調撥船隻，救濟百姓；差<A HREF='../人物/糜竺.html' class='wise-wiki-link user-link-people' title='糜竺'>糜竺</A>護送各官家眷到樊城。一面聚諸將聽令，先教<A HREF='../人物/關羽.html' class='wise-wiki-link user-link-people' title='關羽'>雲長</A>引一千軍去白河上流頭埋伏：“各帶布袋，多裝沙土，遏住白河之水；至來日三更後，只聽下流頭人喊馬嘶，急取起布袋，放水淹之，卻順水殺將下來接應。”又喚<A HREF='../人物/張飛.html' class='wise-wiki-link user-link-people' title='張飛'>張飛</A>引一千軍去博陵渡口埋伏：“此處水勢最慢，曹軍被淹，必從此逃難，可便乘勢殺來接應。”又喚<A HREF='../人物/趙雲.html' class='wise-wiki-link user-link-people' title='趙雲'>趙雲</A>“引軍三千，分為四隊，自領一隊伏於東門外，其三隊分伏西、南、北三門，卻先於城內人家屋上，多藏硫黃焰硝引火之物。<A HREF='../人物/曹操.html' class='wise-wiki-link user-link-people' title='曹操'>曹</A>軍入城，必安歇民房。來日黃昏後，必有大風。但看風起，便令西、南、北三門伏軍盡將火箭射入城去。待城中火勢大作，卻於城外吶喊助威，只留東門放他出走，<A HREF='../人物/趙雲.html' class='wise-wiki-link user-link-people' title='趙雲'>汝</A>卻於東門外從後擊之。天明會合<A HREF='../人物/關羽.html' class='wise-wiki-link user-link-people' title='關羽'>關</A>、<A HREF='../人物/張飛.html' class='wise-wiki-link user-link-people' title='張飛'>張</A>二將，收軍回樊城。”再令<A HREF='../人物/糜芳.html' class='wise-wiki-link user-link-people' title='糜芳'>糜芳</A>、<A HREF='../人物/劉封.html' class='wise-wiki-link user-link-people' title='劉封'>劉封</A>二人，帶二千軍，一半紅旗，一半青旗，去新野城外三十里鵲尾坡前屯住：“一見<A HREF='../人物/曹操.html' class='wise-wiki-link user-link-people' title='曹操'>曹</A>軍到，紅旗軍走在左，青旗軍走在右。他心疑必不敢追，汝二人卻去分頭埋伏。只望城中火起，便可追殺敗兵，然後卻來白河上流頭接應。”</P>
<P class=wise-wiki><A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>分撥已定，乃與<A HREF='../人物/劉備.html' class='wise-wiki-link user-link-people' title='劉備'>玄德</A>登高瞭望，隻候捷音。</P>
<P class=wise-wiki>卻說<A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/曹洪.html' class='wise-wiki-link user-link-people' title='曹洪'>曹洪</A>引軍十萬為前隊，前面已有<A HREF='../人物/許褚.html' class='wise-wiki-link user-link-people' title='許褚'>許褚</A>引三千鐵甲軍開路，浩浩蕩盪，殺奔新野來。是日午牌時分，來到鵲尾坡，望見坡前一簇人馬，盡打青紅旗號。 <A HREF='../人物/許褚.html' class='wise-wiki-link user-link-people' title='許褚'>許褚</A>催軍向前，<A HREF='../人物/劉封.html' class='wise-wiki-link user-link-people' title='劉封'>劉封</A>、<A HREF='../人物/糜芳.html' class='wise-wiki-link user-link-people' title='糜芳'>糜芳</A>分為四隊，青、紅旗各歸左右。 <A HREF='../人物/許褚.html' class='wise-wiki-link user-link-people' title='許褚'>許褚</A>勒馬，教：“且休進，前面必有伏兵，我兵只在此處住下。”<A HREF='../人物/許褚.html' class='wise-wiki-link user-link-people' title='許褚'>許褚</A>一騎馬飛報前隊<A HREF='../人物/曹仁.html' class='wise-wiki-link user-link-people' title='曹仁'>曹仁</A>。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>曰：“此是疑兵，必無埋伏。可速進兵。我當催軍繼至。”</P>
<P class=wise-wiki><A HREF='../人物/許褚.html' class='wise-wiki-link user-link-people' title='許褚'>許褚</A>復回坡前，提兵殺入。至林下追尋時，不見一人。時日已墜西，<A HREF='../人物/許褚.html' class='wise-wiki-link user-link-people' title='許褚'>許褚</A>方欲前進，只聽得山上大吹大擂。抬頭看時，只見山頂上一簇旗，旗叢中兩把傘蓋，左<A HREF='../人物/劉備.html' class='wise-wiki-link user-link-people' title='劉備'>玄德</A>，右<A HREF='../人物/諸葛亮.html' class='wise-wiki-link user-link-people' title='諸葛亮'>孔明</A>，二人對坐飲酒。 <A HREF='../人物/許褚.html' class='wise-wiki-link user-link-people' title='許褚'>許褚</A>大怒，引軍尋路上山。山上擂木炮石打將下來，不能前進。又聞山後喊聲大震，欲尋路廝殺，天色已晚。</P>
<P class=wise-wiki><A HREF='../人物/曹仁.html' class='wise-wiki-link user-link-people' title='曹仁'>曹仁</A>領兵到，教且奪新野城歇馬。軍士至城下時，只見四門大開。曹兵突入，並無阻當。城中亦不見一人，竟是一座空城了。</P>
<P class=wise-wiki><A HREF='../人物/曹洪.html' class='wise-wiki-link user-link-people' title='曹洪'>曹洪</A>曰：“此是勢孤計窮，故盡帶百姓逃竄去了。我軍權且在城安歇，來日平明進兵。”此時各軍走乏，都已飢餓，皆去尋房造飯。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>、<A HREF='../人物/曹洪.html' class='wise-wiki-link user-link-people' title='曹洪'>曹洪</A>就在衙內安歇。初更已後，狂風大作。守門軍士飛報火起。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>曰：“此必軍士造飯不小心，遺漏之火，不可自驚。”</P>
<P class=wise-wiki>說猶未了，接連幾次飛報，西、南、北三門皆火起。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>急令眾將上馬時，滿縣火起，上下通紅。是夜之火，更勝前日博望燒屯之火。後人有詩歎曰：</P>
<DIV class='wise-wiki-p user-poem'><P class='wise-wiki user-poem'>奸雄曹操守中原，</P>
<P class='wise-wiki user-poem'>九月南征到漢川。</P>
<P class='wise-wiki user-poem'>風伯怒臨新野縣，</P>
<P class='wise-wiki user-poem'>祝融飛下焰摩天。</P></DIV>
<P class=wise-wiki><A HREF='../人物/曹仁.html' class='wise-wiki-link user-link-people' title='曹仁'>曹仁</A>引眾將突煙冒火，尋路奔走，聞說東門無火，急急奔出東門。軍士自相踐踏，死者無數。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>等方才脫得火厄，背後一聲喊起，<A HREF='../人物/趙雲.html' class='wise-wiki-link user-link-people' title='趙雲'>趙雲</A>引軍趕來混戰，敗軍各逃性命，誰肯回身廝殺。</P>
<P class=wise-wiki>正奔走間，<A HREF='../人物/糜芳.html' class='wise-wiki-link user-link-people' title='糜芳'>糜芳</A>引一軍至。又衝殺一陣，<A HREF='../人物/曹仁.html' class='wise-wiki-link user-link-people' title='曹仁'>曹仁</A>大敗，奪路而走，<A HREF='../人物/劉封.html' class='wise-wiki-link user-link-people' title='劉封'>劉封</A>又引一軍截殺一陣。到四更時分，人困馬乏，軍士大半焦頭爛額。奔至白河邊，喜得河水不甚深，人馬都下河吃水。人相喧嚷，馬盡嘶鳴。</P>
<P class=wise-wiki>卻說<A HREF='../人物/關羽.html' class='wise-wiki-link user-link-people' title='關羽'>雲長</A>在上流用布袋遏住河水。黃昏時分，望見新野火起，至四更，忽聽得下流頭人喊馬嘶，急令軍士一齊掣起布袋，水勢滔天，望下流沖去，曹軍人馬俱溺於水中，死者極多。 <A HREF='../人物/曹仁.html' class='wise-wiki-link user-link-people' title='曹仁'>曹仁</A>引眾將望水勢慢處奪路而走。行到博陵渡口，只聽喊聲大起，一軍攔路，當先大將，乃<A HREF='../人物/張飛.html' class='wise-wiki-link user-link-people' title='張飛'>張飛</A>也，大叫：“<A HREF='../人物/曹操.html' class='wise-wiki-link user-link-people' title='曹操'>曹賊</A>快來納命！”曹軍大驚。正是：</P>
<DIV class='wise-wiki-p user-poem'><P class='wise-wiki user-poem'>城內才看紅焰吐，</P>
<P class='wise-wiki user-poem'>水邊又遇黑風來。</P></DIV>
<P class=wise-wiki>未知<A HREF='../人物/曹仁.html' class='wise-wiki-link user-link-people' title='曹仁'>曹仁</A>性命如何，且看下文分解。</P>

</DIV></TD><TD class=borderlayout-right-group></TD></TR><TR class=borderlayout-group><TD class=borderlayout-before-bot-group colspan=3></TD></TR><TR class=borderlayout-group><TD class=borderlayout-bot-group colspan=3><DIV class='navigator'> <SPAN class='navigator'><A HREF='000.html' class='navigator'>第一頁</A></SPAN> <SPAN class='navigator'><A HREF='039.html' class='navigator'>上一頁</A></SPAN> <SPAN class='navigator'><A HREF='041.html' class='navigator'>下一頁</A></SPAN> <SPAN class='navigator'><A HREF='120.html' class='navigator'>最後一頁</A></SPAN></DIV></TD></TR></TABLE></TD><TD class=borderlayout-right-site></TD></TR><TR class=borderlayout-site><TD class=borderlayout-before-bot-site colspan=3></TD></TR><TR class=borderlayout-site><TD class=borderlayout-bot-site colspan=3><DIV class='page-footer'>
  <DIV class=page-footer-text>
    Copyright &copy; 2008-2010 TiongHua.info. All rights reserved
  </DIV>
</DIV>

</TD></TR></TABLE><HR style='height: 1px; ' /><DIV style='text-align: right; font-size: 10px; font-weight: bold;'>Copyright &copy; <H1 style='display: inline; font-size: 10px; '><A HREF=https://github.com/siakhooi/mywise/>MyWISE</A>. All rights reserved</H1>.</DIV><DIV class='wise-loadtime'>此頁面創建於0.01194秒。</DIV></BODY>
</HTML>